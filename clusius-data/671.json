{"id":671,"name":"Letter from Clusius, Carolus to Camerarius, Joachim II, 1587-02-03","paralleltexts":{"Diplomatic":{"text":"<body>S. Cum proxime ad te scriberem, non putabam me adeo vicinum infortunio, Clarissime Domine <ab id=\"9024120\"/>Camerari<ae id=\"9024120\"/>. Tum quidem vexabar catarrhis et difficilima tussi: sed octiduo post noctu dum cubitum me conferre volo, ex casu luxatus est pes sinister cum fractura interioris malleoli, qui me non modo cubiculo egredi non permittit, sed jam fere per sex hebdomadas magna ex parte lectulo affixum detinet, magno meorum studiorum incommodo, et non sine moerore, quod meum hortulum conspicere nequeam, quem meo adventu male admodum curatum reperi. Sed aequo animo feramus quae Dei voluntate nobis immittuntur, cui nefas est non acquiescere. Proxime ni fallor pollicitus sum, et phasiolos, &amp; Euonymi primi pannonici semina: abs te etiam petens Aquilinae plenae versicoloris, cujus semen tibi Francoforti dedi, aliquam portiunculam (si quid tibi superesset) quam amico donem qui id semen magnopere expetit. Mitto phasiolos varii generis, mitto Euonymi semen, ut meam fidem liberem: vicissim velim ut in Aquilinae semine gratificeris. Phasioli meridianum solem requirunt, Euonymus, ubi germinaverit, umbram. De americana Aloë proxime oblitus sum ad te scribere. Mea major superiore anno periit: proles redux corruptas inveni praeter unam et alteram. Sed compendium novi, unde facile eam nancisci possis. Dominus <ab id=\"9024121\"/>Ioannes Obernbergerus<ae id=\"9024121\"/>, qui Ratisbonae agit, quique anno 1574 niveum montem rnecum conscendit, ejus multas stirpes in fictilibus alit: facile ab eo unam aut alteram impetrabis, ut ex ejus sermonibus colligere potui dum istac transirem. Nam de industria tui mentionem feci, quod eam plantam a me cuperes: cum vero tam vicino loco adquiri posset frustra nostros tabellarios non fatigandos. Ab illo pete, haud negabit. Proximo vere (si Deus firmos pedes restituerit) mihi curae erit ut ad te mittam quae potero ex iis quae Dominus <ab id=\"9024122\"/>Iungermannus<ae id=\"9024122\"/> in scheda adnotata vobis abeunti tradidit.\n Bene vale cum uxore, filiola, et Domino <ab id=\"9024123\"/>Iungermanno<ae id=\"9024123\"/>. Salutem etiam dico Domino <ab id=\"9024124\"/>Philippo <ae id=\"9024124\"/>fratri, et Magnifico Domino <ab id=\"9024126\"/>Iulio Geudero<ae id=\"9024126\"/>. Viennae 3 Februari 87 novo calculo.\nTuus <ab id=\"9024127\"/>CAR. CLUSIUS<ae id=\"9024127\"/>.</body>","annotations":[{"text":"Ioannes Obernbergerus","n":9024121,"type":{"description":"Name of person, if possible with PE-number in BIA","name":"Person","metadata":{"person id":"PE00011437"}}},{"text":"Iungermannus","n":9024122,"type":{"description":"Name of person, if possible with PE-number in BIA","name":"Person","metadata":{"person id":"PE00011401"}}},{"text":"Iungermanno","n":9024123,"type":{"description":"Name of person, if possible with PE-number in BIA","name":"Person","metadata":{"person id":"PE00011401"}}},{"text":"CAR. CLUSIUS","n":9024127,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Camerari","n":9024120,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Philippo","n":9024124,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Iulio Geudero","n":9024126,"type":{"description":"Name of person, if possible with PE-number in BIA","name":"Person","metadata":{"person id":"PE00011697"}}}]}},"facsimiles":[],"metadata":[{"field":"Letter code","value":"157"},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1587-02-03"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de l’Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-18"},{"field":"facsimile","value":""}]}