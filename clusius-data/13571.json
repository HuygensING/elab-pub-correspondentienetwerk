{"id":13571,"name":"Letter from Clusius, Carolus to Batthiany, Balthasar de, 1577-10-21","paralleltexts":{"Diplomatic":{"text":"<body>Monseigneur, les Ser<sup>mes</sup> <ab id=\"9021905\"/>Archiducs <ae id=\"9021905\"/>n&apos;ont rien proufité en ma cause, ains l&apos;<ab id=\"9021906\"/>Empereur <ae id=\"9021906\"/>est demouré en sa premiere deliberation: de sorte que suis esté cassé &amp; mis hors de seruice le dernier du mois d&apos;Aoust, ayant le S<sup>r</sup> <ab id=\"9021907\"/>Althan <ae id=\"9021907\"/>charge expresse de me faire payer de mes gages, qui sont de dix &amp; neuf mois. Mais quoy que je sollicite &amp; presente requestes, je ne scay receuoir Vn pfenning, c&apos;est bien loing d&apos;esperer quelque gracieuseté outre mes gages, pour m&apos;ayder a faire le long voyage du retour en mon pais, duquel le seu <ab id=\"9021908\"/>Empereur <ae id=\"9021908\"/>m&apos;a faict venir pour son seruice. Or combien que n&apos;aye aucune Volonté de partir d&apos;icy jusques a l&apos;année prochaine, si est-ce que je sollicite tousjours mon payemēt pour me pouoir retirer au pais auât l&apos;yuer auec tout cela je ne profite de rien. Je scay d&apos;un bon endroit que Mons<sup>r</sup> <ab id=\"9021909\"/>de Dietrichstein<ae id=\"9021909\"/> m&apos;a brassé cecy: mais\nloué soit Dieu que je ne mourray point pourtant de faim encores que je ne foye au seruice de sa M<sup>té</sup> J&apos;espère qu&apos;estant retourné au pais l&apos;<ab id=\"9021910\"/>Archiduc Matthias<ae id=\"9021910\"/> me receura au sien. Si non, je regarderay de me mettre à repos. J&apos;ay deliberé d&apos;employer c&apos;est yuer à la description des plantes quay obserué estant en mon Voyage vers vous, qu&apos;es autres que j&apos;ay faict par ces montaignes d&apos;Austriche, et vne partie de l&apos;Esté prochain (si Dieu me donne si longue vie) a faire paindre les plantes, a fin qu&apos;estant retourné au pais je les puisse faire mettre en lumière. Parquoy ie ne partiray point de ceste ville, sans premier vous aller baiser les mains, et vous remercier de tant de benefices qu&apos;il Vous a pleu me faire : mesmes sejourner auprès de vous 8. ou 10. jours pour dresser vn peu Vre jardin au Printemps, s&apos;il plaist à Dieu. Cependant je me recommanderay humblemêt à Vré bonne grace, priant Dieu Vous ottroier Monsieur, en santé longue vie, auec tout heur &amp; contentement. De Vienne a 21. d&apos;Octobre 1577.\n Vostre humble seruit<sup>r</sup>\n<ab id=\"9021911\"/>Charles de l&apos;Ecluse<ae id=\"9021911\"/>.\n\n[Deum testor esse facundissimum Hunc Nrû Simplicistam.]\n\n Ill<sup>re</sup> ac Generoso Domino, Domino <ab id=\"9021912\"/>Balthasari de Bathiany<ae id=\"9021912\"/>, Magistro Dapiserorum Regni Hungariae ; et S. C. Rq. M<sup>tis</sup> Consiliario etc. Dn. suo perpetuo obseruando Gissing.</body>","annotations":[{"text":"Archiduc Matthias","n":9021910,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Empereur","n":9021906,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Archiducs","n":9021905,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Althan","n":9021907,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Empereur","n":9021908,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"de Dietrichstein","n":9021909,"type":{"description":"Name of person, if possible with PE-number in BIA","name":"Person","metadata":{"person id":"PE00011939"}}},{"text":"Charles de l&apos;Ecluse","n":9021911,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Balthasari de Bathiany","n":9021912,"type":{"description":"Name of person, if possible with PE-number in BIA","name":"Person","metadata":{"person id":"PE00011609"}}}]}},"facsimiles":[],"metadata":[{"field":"Letter code","value":""},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Batthiany, Balthasar de"},{"field":"Place of receipt","value":"Güssing"},{"field":"Date","value":"1577-10-21"},{"field":"Language","value":"French"},{"field":"Signature","value":""},{"field":"Source of transcription/edition","value":"Edition: G. Istvánffi, Études et commentaires sur le Code de l’Escluse, augmentés de quelques notices biographiques (Budapest 1900)"},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-03-29"},{"field":"facsimile","value":""}]}