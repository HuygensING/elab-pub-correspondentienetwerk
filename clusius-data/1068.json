{"id":1068,"name":"Letter from Languet, Hubert to Clusius, Carolus, 1569-09-20","paralleltexts":{"Diplomatic":{"text":"<body>S.P.D.\n\n Mi doctissime Clusi minus frequenter ad amicos scribere soleo, quia nihil nisi querelas scribere possum, cum mihi vel etiam nolenti, perpetuo obversetur imago dulcissimae patriae nostro scelere in tristissimum exitium praecipitatae. Iam aliquot menses hic vagor ad Rhenum, ubi novi doloris materia mihi quotidie suppeditatur, cum ubique occurrant boni viri fugientes gladios et rabiem tyrannorum, inter quos licet videre plurimos rerum omnium egentes, qui antea in maximis opibus vixerunt. Sunt et inter eos qui mihi necessitudine sunt coniuncti, quibus licet praestem quae possum, tenuitas tamen meae fortunae non sinit me praestare ea quae cuperem, aut quibus egent: ex qua re maximum dolorem percipio. Sed quid est opus haec exaggerare; apud te praesertim, quem scio non raro tales animi motus in se experiri, cum causae caedem deesse non possint, nisi forte ad Stoicos defeceris, quod videretur mihi alienissimum ab innata tibi humanitate: sed tamen facile credo te haec moderatius ferre quam aut ego, aut plerique alii. Quid igitur superest consilii in tantis calamitatibus? Nihil nisi ut agnoscamus nostra peccata, et fateamur nos adhuc gravioribus poenis esse dignos, et supplices a Deo petamus ne in die furoris sui obliviscatur misericordiae suae, et (ut ait propheta) claudamus fenestras donec pertranseat eius furor. Constitui hinc proficisci Argentoratum, et aliquandiu ibi consistere. Si interdum voles scribere, mitte literas tuas ad <ab id=\"9004657\"/>Doctorem Christophorum Montium<ae id=\"9004657\"/>. Fateor me in scribendo non praestare eam diligentiam quam amicitia nostra exigit, sed crede mihi non negligentia id hactenus a me factum esse, sed potius ut tibi parcerem: nam metui ne literae meae tibi aliquid periculi crearent si forte interciperentur. De mea erga te benevolentia si dubitares, faceres mihi iniuriam: nam existimo nostram amicitiam iis viginti annis a quibus eam contraximus, in nostris animis tam alte radices egisse, ut nulla vi tempestatum ex iis evelli possit. <ab id=\"9004658\"/>Esconbequs<ae id=\"9004658\"/> de quo scribis est mihi optime notus. Profectus est Argentorato Tubingam cum suo alumno Comite Hanairiensi. Bene vale. Francofurti duodecim Cal. Octobris 1569.\n\n Tuus <ab id=\"9004659\"/>Hubertus Languetus<ae id=\"9004659\"/>.\n</body>","annotations":[{"text":"Doctorem Christophorum Montium","n":9004657,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Esconbequs","n":9004658,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Hubertus Languetus","n":9004659,"type":{"description":"Name of person, if possible with PE-number in BIA","name":"Person","metadata":{"person id":"PE00011425"}}}]}},"facsimiles":[{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/900423_CLUY192-005-a.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/900423_CLUY192-005-a.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/900424_CLUY192-005-b.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/900424_CLUY192-005-b.jp2"}],"metadata":[{"field":"Letter code","value":"CLUY192-005"},{"field":"Sender","value":"Languet, Hubert"},{"field":"Place of creation","value":"Frankfurt"},{"field":"Recipient","value":"Clusius, Carolus"},{"field":"Place of receipt","value":"Malines"},{"field":"Date","value":"1569-09-20"},{"field":"Language","value":"Latin"},{"field":"Signature","value":"University Library Leiden, VUL 101"},{"field":"Source of transcription/edition","value":"Trancription by F.W.T. Hunger"},{"field":"Source of translation","value":""},{"field":"Notes","value":""},{"field":"Editor","value":"Esther van Gelder"},{"field":"Modification date","value":"2012-01-11"},{"field":"facsimile","value":"Image courtesy Leiden University Libraries."}]}