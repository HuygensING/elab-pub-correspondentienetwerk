{"id":1533,"name":"Letter from Thorius, Franciscus to Clusius, Carolus, 1561-10-15","paralleltexts":{"Diplomatic":{"text":"<body>Franciscus Thorius Bellio\n Carolo Clusio, Parisios\n  \n S.P. Bellus profecto et lepidus homo es, mi Clusi, qui quod nihil a me literarum ad te tulerit <ab id=\"9002399\"/>Amarius<ae id=\"9002399\"/> noster, nihil per eum ipsum miseris: quasi vero inter amicos (at quales amicos, Clusium et <ab id=\"9002400\"/>Thorium<ae id=\"9002400\"/>!) tanquam inter mercatores et institores dati et accepti exacta debeat constare ratio. At nihil fuit quod haec res tibi bilem aut stomachum moverit: etenim si te Lutetiam rediisse scissem, quidvis potius, quam eam ad te scribendi amisissem occasionem: quanquam non statim amittitur quod omittitur. Meum erat, fateor, ac merito meum scribere: neque enim eo impudentiae perveni, ut inficias ire velim, doctissimas et suavissimas illas tuas ad me literas superiores, amplam meruisse responsionem: verum ut prolixum argumentum, ita nulla scribendi facultas erat aut occasio. Incertus enim omnino eram Lutetiaene, an Aureliae, an alibi ageres. Nunc cum rediisse te certo intellexerim, vehementer sane sim ingratus ac parum amicus, si amicus amico amici praestare partes graver, aut dedigner, in re praesertim et facili et laudabili. Sed venio ad epistolam tuam, cuius in ipso statim limine, quod nihil ad me literarum propter inopinatam fugam Lutetia decedens reliqueris, religiosius tu quidem te excusas, quam aut tua in me fides, aut meus erga te animus postulare videtur. Lubens tamen excusationem accipio, sed ea lege, ut tu vicissem nunc me non crimine modo, sed omni neglegentiae et socordiae suspicione absolvas. Feliciter tibi istam cessisse αποδημησιν, gaudeo. Enim et ob lautam istam tuam et splendidam provinciam (Licet meritis tuis inferiorem) serio tibi gratulor, et propria tibi illa ac diuturna esse bona opto. Sed vide, quaeso, quam in re dissimili operas uterque tradamus mutuas. Tua nobis felicitas laetitiam, nostra tibi calamitas maestitiam peperit. Nos gratulamur, tu consolaris. Tu inter delicias mihi luges, ego inter suspiria tibi gaudeo: quid illud amabo, aliud est, nisi mera (ut ita loquar) aut humana mortalitas, aut mortalis humanitas! Crede mihi, mi Carole, paucula ea, quibus me consolatus es, verba, vel prolixissima quavis epistola fuisse gratiora, non tam quod abs te essent profecta, quanquam id etiam, quam quod verissime et fortunae incertitudinem, et Divini auxilii piis omnibus expositam certitudinem oculis meis subiecerint. Nescio itaque quo pacto mirum in modum tua oratione dolorem mihi leniveris: qua in re quanto me affeceris beneficio, animo facilius concipere, quam verbis exprimere, possim. Recte tu profecto indicasti, naufragium hoc non mediocriter rationes meas perturbaturum. Etenim quo nunc in loco res meae sint constituae, vix ipse satis scio: non possum tamen vel te authore non bene sperare: etsi aut nihil aut perpauxillum bonae spei affulgeat. Sed ut ut est, ita nunc me prorsus comparavi, ut in posterum extra unum Deum a nemine quam a me ipso pendeam. Sed de his propediem (ut spero) aliisque rebus nostris coram latius. Nunc, quaniam chartae excludor angustia, ad alias epistolae tuae partes propero. Iucundum nihi auditu fuit quod <ab id=\"9002402\"/>Raphaelem Thorium nepotem meum<ae id=\"9002402\"/> ad peregrinationem accinctum Aureliae conveneris: ab eo superiori hebdomade literas accepi: prospere confecto itinere Biturigas incolumis rediit, ad eum, quaeso, ut has literas meas actutum perferendas cures. Epicedion, quod pollicitus eram (quoniam tua opera fui destitutus) non potui conscribere: sed tamen ne omnino spem tuam et meam fidem fefellisse videar, scripsi mense Augusto Cenotaphium, quod tibi non iniucundum fore confido: id nunc tibi mitto. Oden quam in ipsius laudem inchoravi, ubi ipse te convenero vel biduo aut triduo facile absolvam. Nunc Cenotaphium illud mei et erga te et erga <ab id=\"9002403\"/>Lotichium<ae id=\"9002403\"/> tuum animi pignus et testimonium aequi consule: sed epigramma illud prius laceres volo; et huic cenotaphio tuum adscribas distichon numerale. Si videtur, <ab id=\"9002404\"/>Utenhovio <ae id=\"9002404\"/>nostro si Lutetiae est, poteris legendum praebere. Quem meo nomine, cum caeteris amicis omnibus nominatim <ab id=\"9002405\"/>Richio<ae id=\"9002405\"/>, <ab id=\"9002406\"/>Paludano<ae id=\"9002406\"/>, <ab id=\"9002407\"/>Nicolao<ae id=\"9002407\"/>, <ab id=\"9002408\"/>Henrico<ae id=\"9002408\"/>, <ab id=\"9002409\"/>Wecchelo<ae id=\"9002409\"/> si redierit, <ab id=\"9002410\"/>Langueto<ae id=\"9002410\"/> si nondum abierit, salutes rogo. Bene vale, et rescribe. Raptim Mantae, ipsis idibus Octobris 1561.\n  \n Tuus <ab id=\"9002401\"/>F. Thorius B.<ae id=\"9002401\"/>\n</body>","annotations":[{"text":"Utenhovio","n":9002404,"type":{"description":"Name of person, if possible with PE-number in BIA","name":"Person","metadata":{"person id":"PE00011826"}}},{"text":"Langueto","n":9002410,"type":{"description":"Name of person, if possible with PE-number in BIA","name":"Person","metadata":{"person id":"PE00011425"}}},{"text":"Amarius","n":9002399,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Thorium","n":9002400,"type":{"description":"Name of person, if possible with PE-number in BIA","name":"Person","metadata":{"person id":"PE00011874"}}},{"text":"F. Thorius B.","n":9002401,"type":{"description":"Name of person, if possible with PE-number in BIA","name":"Person","metadata":{"person id":"PE00011874"}}},{"text":"Raphaelem Thorium nepotem meum","n":9002402,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Lotichium","n":9002403,"type":{"description":"Name of person, if possible with PE-number in BIA","name":"Person","metadata":{"person id":"PE00011455"}}},{"text":"Richio","n":9002405,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Paludano","n":9002406,"type":{"description":"Name of person, if possible with PE-number in BIA","name":"Person","metadata":{"person id":"PE00011509"}}},{"text":"Nicolao","n":9002407,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Henrico","n":9002408,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Wecchelo","n":9002409,"type":{"description":"Name of person, if possible with PE-number in BIA","name":"Person","metadata":{"person id":"PE00011889"}}}]}},"facsimiles":[{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/904071_CLUY325-002-a.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/904071_CLUY325-002-a.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/904072_CLUY325-002-b.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/904072_CLUY325-002-b.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/904073_CLUY325-002-c.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/904073_CLUY325-002-c.jp2"}],"metadata":[{"field":"Letter code","value":"CLUY325-002"},{"field":"Sender","value":"Thorius, Franciscus"},{"field":"Place of creation","value":"Menta"},{"field":"Recipient","value":"Clusius, Carolus"},{"field":"Place of receipt","value":"Paris"},{"field":"Date","value":"1561-10-15"},{"field":"Language","value":"Latin"},{"field":"Signature","value":"University Library Leiden, VUL 101"},{"field":"Source of transcription/edition","value":"Transcription by F.W.T. Hunger"},{"field":"Source of translation","value":""},{"field":"Notes","value":""},{"field":"Editor","value":"Esther van Gelder"},{"field":"Modification date","value":"2011-12-05"},{"field":"facsimile","value":"Image courtesy Leiden University Libraries."}]}