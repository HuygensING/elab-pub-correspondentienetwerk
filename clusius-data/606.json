{"id":606,"name":"Letter from Clusius, Carolus to Camerarius, Joachim II, 1577-08-06","paralleltexts":{"Diplomatic":{"text":"<body>S. D. Te in tam justo luctu versari ex animo doleo, Clarissime Domine <ab id=\"9023456\"/>Camerari<ae id=\"9023456\"/>: acquiescere vero te, et omnia permittere sanctissimae Divinae Voluntati, plurimum gaudeo: is enim ingentem istum tuum moerorem lenire solus potest, ejusque moderandi justiorom habes causam, quod tam pie Deo reddiderit animam tua conjunx. Tristes de Gallia et Belgio nuncii me plurimum afficiunt: et ista insolita beluarum marinarum in littus nostrum ejectio aliquid sinistri nostris portendere videtur, qui si semel ab Aurengiae Principe disjungantur, et Hispanicis artibus aures praebentes sese divelli patiantur, perierunt. Austrius scribitur 14 Julii Machlinia excessisse, ut Navarrae Reginam exciperet, quae in Leodiensem ditionem venire dicebatur balneandi causa. Sed ut conventus ille Bayonicus anno Domini 1565 nihil nisi funestum attulit Galliae et Belgio: ita valde metuo ne hic simile quidquam pariat.\nPompam Viennensem typis excudi audio; habehis exemplar cum in lucem prodierit. Salutat te <ab id=\"9023457\"/>Purkircherus<ae id=\"9023457\"/>, et scribit ut te monorem aliquid scriberes in tumulum Domini <ab id=\"9023458\"/>Nicasii Ellebodii<ae id=\"9023458\"/>, qui magno cum amicorum moerore febre pestilente extinctus est Posonii 4 Junii, quod significasse tibi puto. Homini respondi habere te occasionem potius Epicedion conscribendi uxori, quae tibi adempta esset superiore mense. Vult <ab id=\"9023459\"/>Purkircherus <ae id=\"9023459\"/>quae amici scripserint Epitaphia in mortem Domini <ab id=\"9023460\"/>Nicasii<ae id=\"9023460\"/>, ut videtur, evulgare, et hanc amico mortuo referre gratiam. Superiore septimana pyxidem cum bulbis ad te misi, existimo eam tibi esse recto redditam. Salve a communibus amicis et bene vale. Raptim. Viennae 6 Augusti 1577.\nTui observantissimus <ab id=\"9023455\"/>CAR. CLUSIUS<ae id=\"9023455\"/>.</body>","annotations":[{"text":"CAR. CLUSIUS","n":9023455,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Camerari","n":9023456,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Purkircherus","n":9023457,"type":{"description":"Name of person, if possible with PE-number in BIA","name":"Person","metadata":{"person id":"PE00011546"}}},{"text":"Nicasii Ellebodii","n":9023458,"type":{"description":"Name of person, if possible with PE-number in BIA","name":"Person","metadata":{"person id":"PE00011960"}}},{"text":"Purkircherus","n":9023459,"type":{"description":"Name of person, if possible with PE-number in BIA","name":"Person","metadata":{"person id":"PE00011546"}}},{"text":"Nicasii","n":9023460,"type":{"description":"Name of person, if possible with PE-number in BIA","name":"Person","metadata":{"person id":"PE00011960"}}}]}},"facsimiles":[],"metadata":[{"field":"Letter code","value":"92"},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1577-08-06"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-17"},{"field":"facsimile","value":""}]}