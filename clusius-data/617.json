{"id":617,"name":"Letter from Clusius, Carolus to Camerarius, Joachim II, 1594-08-22","paralleltexts":{"Diplomatic":{"text":"<body>S. P. Serius tua expectatione ad tuas respondeo, Clarissime <ab id=\"9024414\"/>Camerari<ae id=\"9024414\"/>, quae Aprili exaratae, sub exitum Maii fuere mihi redditae. Conflictatus sum tota hac aestate (si aestas appellanda est anni constitutio perpetuis fere imbribus et vehementibus ventis obnoxia) cum adversa valetudine, quam hujus regionis aer mihi plane noxius, peperit. Praeterea sub initium Augusti incidi in tertianam febrem, quae parum abfuit, quin me tolleret: certe ita vires afflixit, ut neque pedes (quantum per luxationem dextri femoris licet) neque manus suo officio fungi possint. Quae <ab id=\"9024415\"/>Honorius Bellus<ae id=\"9024415\"/> mittebat, una cum navi periere, quod valde doleo: nam licet ille in Epistola scribat quae mittebat, volupe tamen fuisset, ipsas stirpes, licet resiccatas, conspicere. Morbus me valde segnem reddit: enitor tamen sedulo, ut quando mitius me urget, manum scriptioni applicem, ad sexti libri Stirpium Historiam concinnandam: qua absoluta, liber ero a scribendi molestia. Multis, per mercatores ad francofortenses nundinas proficiscentes, est scribendum: et manus jam defessa est. Itaque bene valere te opto cum conjuge, liberis, fratre, Domino <ab id=\"9024416\"/>Geudero<ae id=\"9024416\"/>, Domino <ab id=\"9024417\"/>Baumgartnero<ae id=\"9024417\"/>, et Domino <ab id=\"9024418\"/>Furero<ae id=\"9024418\"/>, mihi, ni fallor, ignoto. Lugduni Batavorum ad XXII Augusti MDXCIV veteribus fastis.\nTuus <ab id=\"9024413\"/>CAR. CLUSIUS<ae id=\"9024413\"/>.</body>","annotations":[{"text":"Honorius Bellus","n":9024415,"type":{"description":"Name of person, if possible with PE-number in BIA","name":"Person","metadata":{"person id":"PE00011624"}}},{"text":"Baumgartnero","n":9024417,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Camerari","n":9024414,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Geudero","n":9024416,"type":{"description":"Name of person, if possible with PE-number in BIA","name":"Person","metadata":{"person id":"PE00011697"}}},{"text":"CAR. CLUSIUS","n":9024413,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Furero","n":9024418,"type":{"description":"Name of person, if possible with PE-number in BIA","name":"Person","metadata":{"person id":"PE00011669"}}}]}},"facsimiles":[],"metadata":[{"field":"Letter code","value":"103"},{"field":"Sender","value":"Clusius, Carolus"},{"field":"Place of creation","value":"Leiden"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1594-08-22"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-19"},{"field":"facsimile","value":""}]}