{"id":635,"name":"Letter from Clusius, Carolus to Camerarius, Joachim II, 1598-03-30","paralleltexts":{"Diplomatic":{"text":"<body>S. P. dico, Clarissime <ab id=\"9024471\"/>Camerari<ae id=\"9024471\"/>. Arbitror tibi redditum diarium illud nauticum Hollandorum in Javam quod misi superiore Decembri. Illud postea denuo cusum addita appendice et Latino donatum satis inepte, ut ex exemplaribus quae Francofurtum ad Nundinas missa facile deprehendes. Pudet me hominis illius arrogantiae et socordiae, qui mercede conductus ut Latinum exemplar faceret, non sit veritus tam putide suo officio fungi. Latinum exemplar redemi ut Illustri <ab id=\"9024472\"/>Pinello<ae id=\"9024472\"/> mitterem: sed perlecta una aut altera pagina statim pertaesum est: crassiores quosdam errores obiter emendavi, ut ille Heros facilius intelligat: binos aut ternos crassiores errores duntaxat attingam quos ille admisit. Last vocabulum nauticum quo solent uti Hollandi, certum est mensurae genus aequipollens duabus amphoris aut potius doliis. Sic navis 100, aut 200 last, significat quae capax sit 200 aut 400 doliorum: sed ille vertit onerum. Nemo non nescit last onus significare late sumpta interpretatione: sed apud nautas ut dixi est certum mensurae genus. Cayuyt nautis significat conclave quo singuli nautae se recipere solent in navi: at ille barbara voce cahutam reddidit. Craeck est praegrandis navis quam Itali et Galli Caraccam appellant, quales sunt eae quae ex Orientali India aromata et alias merces advehunt, capaces interdum l000 aut 1200 doliorum: ille Dromonem fecit, levis navigii genus, quod Itali et Galli Caravellam vocant, Hollandi Carveel. In appendice est avis cujusdam effigies, quam ex Cidao retulerant; ea prunas et ferri fragmenta deglutire fertur; ille ut ardorem videlicet quem ex devoratis prunis conciliavit, temperet, glaciei fragmenta libenter deglutire ait, glaciem pro ferro interpretatus. Sed de his satis. De natali et mortuali die trium illorum virorum, ut petieras diligenter quaesi ab iis qui illis familiares fuerunt: <ab id=\"9024473\"/>Douza <ae id=\"9024473\"/>quidem et <ab id=\"9024474\"/>Paludanus<ae id=\"9024474\"/> mihi significarunt Sunium Middelburgi extinctum XVI Iunii anno MDLXXV. Forestum ejus affinis dixit Alcmariae, quo se biennio ante ad suos receperat, X Martii anno MDIIIC. De <ab id=\"9024475\"/>Giselino <ae id=\"9024475\"/>scripsi ad <ab id=\"9024476\"/>Lipsium<ae id=\"9024476\"/>, is in haec verba respondit. Quod quaeris de <ab id=\"9024477\"/>Giselini <ae id=\"9024477\"/>mei natali aut mortuali die, scito me certum non scire, neque hic est copia quaerendi. Novi ab annis triginta virum, et credo quinquennio aut sexennio me majorem: obiit autem, ut mea memoria est, ante annos circiter septem: id est circa quinquagesimum aetatis. Hactenus possum dicere. Cum autem nihil aliud indicare possit <ab id=\"9024478\"/>Lipsius<ae id=\"9024478\"/>. qui usus est eo valde familiariter, vix alium quempiam reperiemus qui certi quidpiam referre queat. Quod sane doleo cum tua, tum amici illius tui causa. Obruor scribendis epistolis quia mercatores abitum parant. Itaque bene et feliciter vale cum tua conjuge et liberis. Salutem plurimam dico Dominis <ab id=\"9024479\"/>Philippo <ae id=\"9024479\"/>tuo <ab id=\"9024480\"/>fratri <ae id=\"9024480\"/>et <ab id=\"9024481\"/>Baumgartnero<ae id=\"9024481\"/>, item Doctori <ab id=\"9024482\"/>Herdessio<ae id=\"9024482\"/>. Leyda 20/30 Martii 1598.\nTuus <ab id=\"9024483\"/>C. Clusius<ae id=\"9024483\"/></body>","annotations":[{"text":"Camerari","n":9024471,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Douza","n":9024473,"type":{"description":"Name of person, if possible with PE-number in BIA","name":"Person","metadata":{"person id":"PE00011946"}}},{"text":"Giselino","n":9024475,"type":{"description":"Name of person, if possible with PE-number in BIA","name":"Person","metadata":{"person id":"PE00011700"}}},{"text":"Lipsium","n":9024476,"type":{"description":"Name of person, if possible with PE-number in BIA","name":"Person","metadata":{"person id":"PE00011447"}}},{"text":"Lipsius","n":9024478,"type":{"description":"Name of person, if possible with PE-number in BIA","name":"Person","metadata":{"person id":"PE00011447"}}},{"text":"Philippo","n":9024479,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Baumgartnero","n":9024481,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Herdessio","n":9024482,"type":{"description":"Name of person, if possible with PE-number in BIA","name":"Person","metadata":{"person id":"PE00011341"}}},{"text":"C. Clusius","n":9024483,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Pinello","n":9024472,"type":{"description":"Name of person, if possible with PE-number in BIA","name":"Person","metadata":{"person id":"PE00011530"}}},{"text":"Paludanus","n":9024474,"type":{"description":"Name of person, if possible with PE-number in BIA","name":"Person","metadata":{"person id":"PE00011509"}}},{"text":"Giselini","n":9024477,"type":{"description":"Name of person, if possible with PE-number in BIA","name":"Person","metadata":{"person id":"PE00011700"}}},{"text":"fratri","n":9024480,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}}]}},"facsimiles":[],"metadata":[{"field":"Letter code","value":"121"},{"field":"Sender","value":"Clusius, Carolus"},{"field":"Place of creation","value":"Leiden"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1598-03-30"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-19"},{"field":"facsimile","value":""}]}