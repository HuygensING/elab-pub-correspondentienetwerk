{"id":13750,"name":"Letter from Clusius, Carolus, to Ortelius, Abraham, 1591-05-26","paralleltexts":{"Diplomatic":{"text":"<body>S[alutem] P[lurimam].\n Gratissimae fuerunt tuae litterae, amicissime Orteli, quae tamen sero admodum fuerunt mihi redditae, nam cum amicus communis <ab id=\"9027445\"/>Scholerius<ae id=\"9027445\"/> omnes quas ad amicos habebat litteras cum aliis rebus in capsam contulisset, eam relictam in itinere ut expeditior esset, primum quinta Maii novi accepit. Laudo tui <ab id=\"9027446\"/>ex sorore nepotis<ae id=\"9027446\"/> diligentiam et industriam, utque porro in ea pergat adhortor. In mensibus autem illis hibernis nihil erratum qui <ab id=\"9027447\"/>Garciae<ae id=\"9027447\"/>, in Indiae Orientalis ea parte <ab id=\"9027448\"/>Calecutio<ae id=\"9027448\"/> vicina, sunt Iunius praesertim et Iulius, quibus nonnullis locis addit etiam Augustum, quod sane satis assequi non possum, quandoquidem ea regio perinde eis aequatorem est atque nostra, licet neque longitudinem eandem neque latitudinem habeat. Eum tamen locum paululum immutavi, ut nunc nulla dubitandi occasio supersit. Crocum indigenum vocat Garcias <i><ab id=\"9027449\"/>Curcas</i> sive <i>curcuma<ae id=\"9027449\"/></i>; eum etiam locum additis duobus vocabulis ex ipsius auctoris contextu paulo planiorem feci. Quod si tuus nepos quid aliud simile vel in Garcia vel alio quem Latinum fecerim animadverterit, gratum faciet, si me admonebit ante quam typographo recudendi tradantur, ut consulto exemplari vulgari lingua conscripto videam an planior mea versio fieri queat. Unicus enim semper mihi fuit scopus ut publicae utilitati prodessem pro meis viribus, nec talentum a Deo concreditum in terra defossum volo. Bene vale, amicissime Orteli, et amare me perge. Francofurto, 26 Maii novi M.D.XCI. T[uus] Carolus Clusius.\n  \n    [<i>Address</i>:] Doctissimo viro, Domino Abrahamo Ortelio, Geographo Regio, amico veteri. Antverpiam.</body>","annotations":[{"text":"Calecutio: Calicut","n":9027448,"type":{"description":"Any annotation","name":"Uncategorized"}},{"text":"Curcas sive curcuma","n":9027449,"type":{"description":"","name":"Name of plant, animal, mineral"}},{"text":"Scholerius: Scholiers","n":9027445,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"ex sorore nepotis: Emanuel van Meteren","n":9027446,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Garciae","n":9027447,"type":{"description":"Name of person, if possible with PE-number in BIA","name":"Person","metadata":{"person id":""}}}]}},"facsimiles":[],"metadata":[{"field":"Letter code","value":""},{"field":"Sender","value":"Clusius, Carolus"},{"field":"Place of creation","value":"Frankfurt"},{"field":"Recipient","value":"Ortelius, Abraham"},{"field":"Place of receipt","value":"Antwerp"},{"field":"Date","value":"1591-05-26"},{"field":"Language","value":"Latin"},{"field":"Signature","value":""},{"field":"Source of transcription/edition","value":"J. H. Hessels, Abraham Ortelii et virorum eruditorum ad eundem et ad Jacobum Colium Ortelianum epistulae (= Ecclesiae Londino-Batavae Archivum, 1), Cambridge, 1887 (= Osnabr√ºck, 1969; Torhout, 1988), p. 475-476, no. 197"},{"field":"Source of translation","value":""},{"field":"Notes","value":""},{"field":"Editor","value":"Jeanine De Landtsheer"},{"field":"Modification date","value":"2012-06-28"},{"field":"facsimile","value":""}]}