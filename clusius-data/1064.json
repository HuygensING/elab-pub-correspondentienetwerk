{"id":1064,"name":"Letter from Languet, Hubert to Clusius, Carolus, 1561-01-04","paralleltexts":{"Diplomatic":{"text":"<body>S.P.D.\n\n Huc reversus licet omnium propensissimus erga me animum sim expertus, ita tamen mihi perpetuo obversatur sanctissimi nostri senis memoria et imago: ut animus longo maerore imbutus, omnem plane hylaritatem iam respuat, videaturque hic locus (mihi antea iucundissimus ) amisso illo suc lumine, funestus et inauspicatus. Auget etiam istum meum maerorem tristis status miserae patriae de qua perpetuo cogito, et sum ita solicitus, ut iam nullum mihi malus beneficium praestari posse existimem, quam si de ea aliquid ad me scribatur. Si tristia nunciantur, iis non magnopere moneor, quoniam talia sequtura dudum praevidi, et ad ea ferenda me comparavi, nec quicquam aliud hoc rerum statu a nobis expectari potest, nisi ex peculari Dei benignitate, cuem tamen ambitione, mutuis proditionibus, et aliis sceleribus adversus nos concitare non desistimus. Praeterea tantus est meus dolor, ut ad ipsum nihil pene accedere possit, et desperatione ad omnia mala propemodum occalui. Si vero significant amici speranda esse meliora, ego quantum possum fallo meum indicium, conorque mihi persuadere ipsis esse assentiendum. Quod si utrumque conceptae spei non respondet eventus, fruor tamen usura temporis. Vides igitur mi Carole me multis beneficiis tibi alias devinctum, vel eo nomine plurimum debere, quod nuper de publicis et privatis vestris rebus accuratissime ad me scrioseris. Si quid tale imposterum praestabis habebo tibi summam gratiam, et existimes in literis tuis nihil fore mihi gratius prolixitate et curiositate, iam enim praeter consuetudinem meam, etiam levissima quaeque cognoscere cupio. Siquidem amorem meum erga patriam, diuturna absentia languidiorem factum, ita proxime accendit amicorum benignitas, et natalis soli conspectus, ut animus meus apud vos perpetuo peregrinetur, videaturque mihi hoc meum exilium multo gravius et aerumnosius quam antea. Sed satis est querelarum, quae sane hoc infaelici nostro saeculo sunt multorum honestorum hominum pabulum. Amisimus intra uniusmensisspacium veterem tuum amicum <ab id=\"9004621\"/>Petrum Lotichium<ae id=\"9004621\"/> [....hole in paper...] habimini summos Germaniae [...hole in paper...] vulgaris amicitia [...hole in paper...] dolorem ex [...hole in paper...] Ob eam rem convenerunt nuper Alberstadii ordines Saxonici circuli, sed reiecerunt totum negocium ad alium conventum qui sub initium Februarii celebrabitur Brunsvigae. Principes Augustanae confessionis convenient Naumburgi ad 13 Cal. Februarii. Conventus futurus est celeberrimus. De eo postea ad vos scribam, nam spero me interfuturum. Circa Idus Novembris mare Balthicum fuit agitatum adeo saevis tempestatibus, ut uno tempore plures quam ducentes magnae naves perierint. Littora Pomeraniae, Rugiae, et Meckelburgiae sunt pene strata cunctis cadaveribus, et tabulis naufragii. Eodem tempore in Dania multa templa fuerunt tacta fulmine, et plane prostrata. Nescio an aliquid audiveris de quodam Graeculo qui se nominat <ab id=\"9004623\"/>Jacobum Demarchetum Despotam Sami<ae id=\"9004623\"/>, qui vixit in Gallia et in vestris regionibus, fuitque ante aliquot annos hic nobiscum. Ille nebulo persuasit quibusdam nobilibus Hungaris et Polonis (inter quos fuit <ab id=\"9004624\"/>Albertus filius Hieronymi Laski<ae id=\"9004624\"/>) se tantum valere gratia apud Moldavicam nobilitatem, ut posset vel exiguis copiis Vainodam tota Moldavia depellere. Boni homines habentes fidem istius impostoris verbis, confecerunt ei ad quinque aut sex millia equitum, quos perduxerunt ad fines Moldaviae. Cum autem noster nugator Graeculus audivisset Vainodam adventare cum valido exercitu, ipse clam aufugit, nec quisquam scit quonam terrarum pervenerit. Bene et foeliciter vale, et saluta meo nomine <ab id=\"9004625\"/>Thorium<ae id=\"9004625\"/>, <ab id=\"9004626\"/>Joannem Henricum<ae id=\"9004626\"/> et <ab id=\"9004627\"/>Paludanum<ae id=\"9004627\"/>. Lipsiae pridie Non. Januarii 1561.\n Tuus <ab id=\"9004628\"/>Hubertus Languetus<ae id=\"9004628\"/></body>","annotations":[{"text":"Jacobum Demarchetum Despotam Sami","n":9004623,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Joannem Henricum","n":9004626,"type":{"description":"Name of person, if possible with PE-number in BIA","name":"Person","metadata":{"person id":"PE00011338"}}},{"text":"Albertus filius Hieronymi Laski","n":9004624,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Hubertus Languetus","n":9004628,"type":{"description":"Name of person, if possible with PE-number in BIA","name":"Person","metadata":{"person id":"PE00011425"}}},{"text":"Petrum Lotichium","n":9004621,"type":{"description":"Name of person, if possible with PE-number in BIA","name":"Person","metadata":{"person id":"PE00011455"}}},{"text":"Thorium","n":9004625,"type":{"description":"Name of person, if possible with PE-number in BIA","name":"Person","metadata":{"person id":"PE00011874"}}},{"text":"Paludanum","n":9004627,"type":{"description":"Name of person, if possible with PE-number in BIA","name":"Person","metadata":{"person id":"PE00011509"}}}]}},"facsimiles":[{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/900388_CLUY192-001-a.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/900388_CLUY192-001-a.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/900389_CLUY192-001-b.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/900389_CLUY192-001-b.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/900390_CLUY192-001-c.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/900390_CLUY192-001-c.jp2"}],"metadata":[{"field":"Letter code","value":"CLUY192-001"},{"field":"Sender","value":"Languet, Hubert"},{"field":"Place of creation","value":"Leipzig"},{"field":"Recipient","value":"Clusius, Carolus"},{"field":"Place of receipt","value":"Paris"},{"field":"Date","value":"1561-01-04"},{"field":"Language","value":"Latin"},{"field":"Signature","value":"University Library Leiden, VUL 101"},{"field":"Source of transcription/edition","value":"Trancription by F.W.T. Hunger"},{"field":"Source of translation","value":""},{"field":"Notes","value":""},{"field":"Editor","value":"Esther van Gelder"},{"field":"Modification date","value":"2012-01-11"},{"field":"facsimile","value":"Image courtesy Leiden University Libraries."}]}