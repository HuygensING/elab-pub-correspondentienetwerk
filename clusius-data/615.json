{"id":615,"name":"Letter from Clusius, Carolus to Camerarius, Joachim II, 1595-08-01","paralleltexts":{"Diplomatic":{"text":"<body>S. P. D. Ante octiduum tua epistola die tertia Iunii exarata demum reddita, tota lacera, cum altera ab <ab id=\"9024425\"/>Heusenstain<ae id=\"9024425\"/>, quia tabellarius (qui per nautam Amsterodamensem eas ad me curavit) significavit se in itinere captum fuisse: quod tamen mihi facile non persuaserit: nam solent isti nebulones plerumque hujusmodi mendacia confingere, ut diutinam moram excusent. <ab id=\"9024426\"/>B. Vulcanio<ae id=\"9024426\"/> salutem dixi tuo nomine: idem significabat litteras abs te accepisse, et prima occasione curaturum quae ab eo petiisti: atque adeo heri sub vesperam in me incidit, monuitque studiosos quosdam hodie aut cras Noribergam profecturos, si quid respondere vellem, eorum opera posse uti. Addebat exemplar illud manuscriptum parentis <ab id=\"9024427\"/>Raphelengio <ae id=\"9024427\"/>tradidisse, ut proximis nundinis Francofurti accipias: studiosis committere non ausum fuisse, ne, si forte aliquid sinistri ipsis in itinere accidat, periclitaretur liber. Mea botanica vix intra annum polliceri audeam, licet parata sint omnia praeter figuras aliquot sculpendas. Typographus Antverpianus <ab id=\"9024428\"/>Plantini <ae id=\"9024428\"/>gener in mora est, a quo icones (quae maxima ex parte in ipsius potestate sunt) vix, aut saltem maxima cum difficultate impetrari posse arbitror, quia <ab id=\"9024429\"/>Raphelengio <ae id=\"9024429\"/>libenter cudendas darem meas observationes, ut possim (si quid difficultatis suboriatur) facilius consuli. Eo accedit, quod confoederatarum Provinciarum ordinibus libenter nuncuparem, qui non essent permissuri, ut alibi quam hic exprimantur, nec ipse Antverpianus praefationem excudere vellet, nec, si vellet, auderet, tyrannidem istic occupant Jesuitoram perniciosa secta. Nihil aliud expectari potuit a milite insolentissimo, quam illud quod apud vos scribis gestum: ubique enim jacet disciplina militaris, et existimant, qui conscribuntur, sibi nihil non licere: ii sunt hujus depravati saeculi mores. Superioris hiemis rigor, et vernae tempestates maximam stirpium partem in meo horto corruperunt, certe selectissimas quasque amisi, atque ea calamitas paene animum adimit omnem in posterum culturam horti exercendi: praesertim cum videam undique me a maxima petentium et emendicantium turba obrui, qui existimant me omnium jacturas resarcire debere. Sed jam evocor: alias per occasionem plura; ad <ab id=\"9024430\"/>Heusenstainae<ae id=\"9024430\"/>, quae vel ex petacibus istis praecipua et molesta, sequentibus nundinis respondebo. Bene vale cum tota familia, <ab id=\"9024431\"/>Fratre<ae id=\"9024431\"/>, et <ab id=\"9024432\"/>Baumgartnero<ae id=\"9024432\"/>. Lugduni apud Batavos Kalendis Augusti Gregoriani 1595.\n<ab id=\"9024424\"/>C. CLUSIUS<ae id=\"9024424\"/> tuus</body>","annotations":[{"text":"C. CLUSIUS","n":9024424,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"B. Vulcanio","n":9024426,"type":{"description":"Name of person, if possible with PE-number in BIA","name":"Person","metadata":{"person id":"PE00011885"}}},{"text":"Plantini","n":9024428,"type":{"description":"Name of person, if possible with PE-number in BIA","name":"Person","metadata":{"person id":"PE00011532"}}},{"text":"Raphelengio","n":9024429,"type":{"description":"Name of person, if possible with PE-number in BIA","name":"Person","metadata":{"person id":"PE00011570"}}},{"text":"Fratre","n":9024431,"type":{"description":"Name of person, if possible with PE-number in BIA","name":"Person","metadata":{"person id":"PE00011779"}}},{"text":"Baumgartnero","n":9024432,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Heusenstain","n":9024425,"type":{"description":"Name of person, if possible with PE-number in BIA","name":"Person","metadata":{"person id":"PE00011349"}}},{"text":"Raphelengio","n":9024427,"type":{"description":"Name of person, if possible with PE-number in BIA","name":"Person","metadata":{"person id":"PE00011570"}}},{"text":"Heusenstainae","n":9024430,"type":{"description":"Name of person, if possible with PE-number in BIA","name":"Person","metadata":{"person id":"PE00011349"}}}]}},"facsimiles":[],"metadata":[{"field":"Letter code","value":"101"},{"field":"Sender","value":"Clusius, Carolus"},{"field":"Place of creation","value":"Leiden"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1595-08-01"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-19"},{"field":"facsimile","value":""}]}