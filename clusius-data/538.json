{"id":538,"name":"Letter from Clusius, Carolus to Camerarius, Joachim II, 1577-01-23","paralleltexts":{"Diplomatic":{"text":"<body>S. D. Jam sunt decem dies, Clarissime Domine <ab id=\"9023377\"/>Camerari<ae id=\"9023377\"/>, quod huc appulerim; biduo post jussit Caesar Viennam me redire, et istic adventum ejus expectare: tum demum deliberaturum, an eo loco me sit habiturus quo apud Divum Maximilianum piae memoriae ejus Parentem fui: interea pristinum locum obtinerem. Sunt plurimi, etiam inter Magnates, qui existiment Caesarem nunquam in ea sententia fuisse ut me dimitteret: sed nonnullorum privata autoritate id factum, nomen tamen meum inter eos qui exauctorati essent non modo non recitatum fuisse, sed neque ex libro expunctum. Nihil refert, fruemur interea usura istius temporis, et Caesaris voluntatem Viennae expectabimus, quam benignam erga me futuram spero, praesertim cum videbit me Serenissimis Archiducibus suae Majestatis fratribus curae esse, quod magnopere eum ursit qui sua autoritate dimissum me pronunciaverat. Nunc summa difficultas mihi objecta est, ne possim quod maxime cuperem reditum Viennam maturare. Peto enim aliquot mensium stipendium mihi numerari in viaticum, et expensas Viennae faciendas, dum Caesarem istic expectabo, cujus reditum vix ante Julium futurum credo: nam ante Pascha hinc non discessurum omnes existimant. Si quid ad me scribes, Viennam literas cures: nam simulatque pecunias accepero, hinc disecdam. Dominus <ab id=\"9023378\"/>Hubertus <ae id=\"9023378\"/>noster bene valet, dimissionem a suo Principe petiit; quam si impetrarit, non dubito quin per vos sit in patriam rediturus. Doleo optimi viri et veteris fidissimique amici consuetudinem adimi. Si forte Domino <ab id=\"9023379\"/>Schrötero <ae id=\"9023379\"/>scribes, velim eum salutes meo nomine, et ei significes Caesaris erga me quam dixi voluntatem; nunc enim illi scribere non vacat. Bene vale, Clarissime Domino <ab id=\"9023380\"/>Camerari<ae id=\"9023380\"/>, et plurimam salutem Dominis fratri, <ab id=\"9023381\"/>Christophoro<ae id=\"9023381\"/>, <ab id=\"9023382\"/>Marioque <ae id=\"9023382\"/>(si istic sit) ex me dicito, Pragae XXIII Januarii MDLXXVII\nTui observantissimus <ab id=\"9023383\"/>CAR. CLUSIUS<ae id=\"9023383\"/>.</body>","annotations":[{"text":"Hubertus","n":9023378,"type":{"description":"Name of person, if possible with PE-number in BIA","name":"Person","metadata":{"person id":"PE00011425"}}},{"text":"Schrötero","n":9023379,"type":{"description":"Name of person, if possible with PE-number in BIA","name":"Person","metadata":{"person id":"PE00011703"}}},{"text":"Camerari","n":9023377,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Camerari","n":9023380,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Christophoro","n":9023381,"type":{"description":"Name of person, if possible with PE-number in BIA","name":"Person","metadata":{"person id":"PE00011341"}}},{"text":"CAR. CLUSIUS","n":9023383,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Marioque","n":9023382,"type":{"description":"Name of person, if possible with PE-number in BIA","name":"Person","metadata":{"person id":"PE00011468"}}}]}},"facsimiles":[],"metadata":[{"field":"Letter code","value":"24"},{"field":"Sender","value":"Clusius, Carolus"},{"field":"Place of creation","value":"Prague"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1577-01-23"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition:F.W.T. Hunger, Charles de l’Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-17"},{"field":"facsimile","value":""}]}