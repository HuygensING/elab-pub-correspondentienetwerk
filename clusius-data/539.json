{"id":539,"name":"Letter from Clusius, Carolus to Camerarius, Joachim II, 1577-02-01","paralleltexts":{"Diplomatic":{"text":"<body>S. D. Pecuniam recte esse tibi numeratam plurimum gaudeo, Clarissime Domine <ab id=\"9023385\"/>Camerari<ae id=\"9023385\"/>; cum Viennam rediero, Domino <ab id=\"9023386\"/>Purkirchero <ae id=\"9023386\"/>id significabo. Vinum jam te accepisse arbitror: nam sub meum Vienna discessum aurigae expectabantur, quibus et suum vinum mercator, et tuum vehendum tradere debebat; jusseramque ante bene vasculum muniri, ne in itinere corrumperetur, aut aurigarum neglegentia aut fraude. Gratum erit intelligere salvum et incorruptum ad te pervenisse. Quid mihi Pragae contigerit, quove loco sint meae res, ante octiduum perscripsi: puto literas tibi esse redditas. Gratiam tamen habeo de tua erga me benevolentia. Distineor hic nequitia Praesidis Camerae aerarii: nec possum aliquot mensium stipendium impetrare (Tametsi Caesar dari mihi jusserit) ut Viennam redire possim, et istic Caesaris adventum expectare. Quaestor quidem pecunias deesse affirmat. Praeses vero nescio quas confictas causas adfert.\nFerenda tamen est, et dissimulanda ista injuria, non sine magno meo incommodo. Domino <ab id=\"9023387\"/>Schrötero <ae id=\"9023387\"/>has quaeso quas tuis adjunxi, ferendas curato. Bene vale, Clarissime Domine <ab id=\"9023388\"/>Camerari<ae id=\"9023388\"/>, atque amicos meo nomine salvere jubeto. Ante triduum accept quas Kl. Januarii dedisti, sed Viennam primum perlatas, deinde huc missas. Pragae pridie Kl. Febr. MDLXXVII\nTui observantissimus <ab id=\"9023384\"/>CAR. CLUSIUS<ae id=\"9023384\"/>.</body>","annotations":[{"text":"Camerari","n":9023385,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Schrötero","n":9023387,"type":{"description":"Name of person, if possible with PE-number in BIA","name":"Person","metadata":{"person id":"PE00011703"}}},{"text":"Camerari","n":9023388,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"CAR. CLUSIUS","n":9023384,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Purkirchero","n":9023386,"type":{"description":"Name of person, if possible with PE-number in BIA","name":"Person","metadata":{"person id":"PE00011546"}}}]}},"facsimiles":[],"metadata":[{"field":"Letter code","value":"25"},{"field":"Sender","value":"Clusius, Carolus"},{"field":"Place of creation","value":"Prague"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1577-02-01"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de l’Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-17"},{"field":"facsimile","value":""}]}