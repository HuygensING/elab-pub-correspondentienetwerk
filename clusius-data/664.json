{"id":664,"name":"Letter from Clusius, Carolus to Camerarius, Joachim II, 1587-05-06","paralleltexts":{"Diplomatic":{"text":"<body>S. D. Arbitror tibi nunc redditas et quas ad te et quas ad pharmacopaeum Pfortzheim dedi, quibus significabam, et tuas et sarcinulam ejusdem accepisse. Postridie alias ad te dedi cum pyxide in qua Castaneae surculi et Auricula ursi IIII cum Primula veris rubro flore. Additus in eadem pyxide fasciculus ad Magnificum Dominum <ab id=\"9024162\"/>Riedeselium <ae id=\"9024162\"/>et litterae. Eas etiam puto tibi redditas. Clarissimi Viri Domini <ab id=\"9024163\"/>Hieronymi Donzellini<ae id=\"9024163\"/> casum non audiveramus, qui nobis non potuit non esse tristis. Gratiam habeo pro Myrti surculis et aliis missis. Myrti surculi egregie virebant, sed reliqua admodum exucca, Cymbalaria plane corrupta. Quae Dominus <ab id=\"9024165\"/>Iungermannus <ae id=\"9024165\"/>a me petiit curabo ut habeat, si pes (quod admodum diffido) pristinae sanitati fuerit restitutus. Nunc enim persoluto curationis precio, sumptisque medicamentis et purgato corpore primum animadverto, neglegentiorem factam esse quam decebat curam et luxationem non restitutam. Fibulae enim extrema pars supra malleolum exteriorem prominet, et pedis inflexionem impedit: quod deprehendere non potui (tametsi dolores et punctiones sentirem, et Dominum <ab id=\"9024166\"/>Aicholtzium <ae id=\"9024166\"/>atque cheirurgum saepius admonuerim) ob pedis tumorem. Itaque valde vereor claudum me perpetuo fore. Non sine dolore et maxima molestia in hortulum progredi possum, nisi lento admodum gradu: si in suburbanos hortos, curru vehi debeo. Martio fasciculum ad te dedi cui alii fuerunt inclusi ad Illustrissimum Principem <ab id=\"9024167\"/>Wilhelmum Landgravium<ae id=\"9024167\"/> et ad Marischalcum <ab id=\"9024168\"/>Riedesel<ae id=\"9024168\"/>: mercatorum qui Lintzianis nundinis ad vos redierunt opera redditum esse arbitror. De bis quae seorsim notasti, meam sententiam in scheda adscripsi. Bohemicae Oleae fructum mitto, sed anni 1585-i. Bene vale cum universa familia. Salutem dico Dominis <ab id=\"9024169\"/>Geudero <ae id=\"9024169\"/>et fratri <ab id=\"9024170\"/>Philippo<ae id=\"9024170\"/>.\nAicholtzius salutem adscribi jussit. Viennae Austriacae 6 Maii Gregoriano calculo 1587 postridïe quam tuae redditae.\nTuus <ab id=\"9024161\"/>CAR. CLUSIUS<ae id=\"9024161\"/>,\n\nRespondeo Hersfeldensi Medico; scripsissem et Magnifico Domino <ab id=\"9024171\"/>Riedeselio<ae id=\"9024171\"/>, sed tantum otii non fuit. Istas igitur per occasionem curabis.</body>","annotations":[{"text":"Riedeselio","n":9024171,"type":{"description":"Name of person, if possible with PE-number in BIA","name":"Person","metadata":{"person id":"PE00011958"}}},{"text":"Aicholtzium","n":9024166,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}},{"text":"Riedesel","n":9024168,"type":{"description":"Name of person, if possible with PE-number in BIA","name":"Person","metadata":{"person id":"PE00011958"}}},{"text":"Philippo","n":9024170,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Hieronymi Donzellini","n":9024163,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Iungermannus","n":9024165,"type":{"description":"Name of person, if possible with PE-number in BIA","name":"Person","metadata":{"person id":"PE00011401"}}},{"text":"Wilhelmum Landgravium","n":9024167,"type":{"description":"Name of person, if possible with PE-number in BIA","name":"Person","metadata":{"person id":"PE00011346"}}},{"text":"CAR. CLUSIUS","n":9024161,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Riedeselium","n":9024162,"type":{"description":"Name of person, if possible with PE-number in BIA","name":"Person","metadata":{"person id":"PE00011958"}}},{"text":"Geudero","n":9024169,"type":{"description":"Name of person, if possible with PE-number in BIA","name":"Person","metadata":{"person id":"PE00011697"}}}]}},"facsimiles":[],"metadata":[{"field":"Letter code","value":"150"},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1587-05-06"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de l’Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-18"},{"field":"facsimile","value":""}]}