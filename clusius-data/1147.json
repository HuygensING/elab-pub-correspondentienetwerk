{"id":1147,"name":"Letter from Marnix van St. Aldegonde, Philips van to Clusius, Carolus, 1591-08-11","paralleltexts":{"Diplomatic":{"text":"<body>S. P. Spes fuit hactenus,<ab id=\"9025734\"/> vir clarissime<ae id=\"9025734\"/>, me hac iter facientem potiri posse tuae consuetudinis nonnulla usura, quae etsi fuisset illa proculdubio perbrevis, nihilo tamen minus voluptatis animo meo attulisset. Sed jam spes illa me penitus frustrata est, partim longiore tabellariorum mora, qua factum est ut serius meae litterae in Illustrissimi Principis <ab id=\"9025735\"/>Anhaltini <ae id=\"9025735\"/>manus pervenerint, partim etiam nonnullorum opera et studio, qui id allaborarunt ut sic mea presentia tantopere videretur desiderari. Grata mihi certe mirum in modum fuit tam illustris heroïs egregia illa in me voluntas quam sese etiam posthac perpetuaturum pollicetur. Sed si tulisset occasio ut in hac expeditione operam illi meam qualemcunque navare potuissem, posuissem sane illud in magna foelicitatis parte, tum aliis multis nominibus, quae tu per te ipse facile potes conjectare tum certe non minima ex parte hoc nomine quod tui conveniendi amplexandique potestas mihi facta fuisset, haud enim factie credideris, mi <ab id=\"9025736\"/>Clusi<ae id=\"9025736\"/>, quanti te faciam et quam me beatum reputem quod me a te amari credam. Omnino suspicor brevi oblatum iri novam occasionem quae me ad Regem Christianissimum vocet in Galliam. Id si contigerit non praetermittam quin tui apud eius majestatem faciam mentionem eiusmodi qualis te decet. Interea rogo ut me in tuorum amicissimorum et tibi benevolentissimorum albo retineas.\n Rerum novarum hic hoc quidem tempore nihil est. Nec enim dubito quin iam isthic dudum increbuerit quibus adolescentem nostrum heroem <ab id=\"9025737\"/>Mauricium <ae id=\"9025737\"/>victoriis Dominus cumulavit receptis munitissimis ab hoste urbibus Zutphania et Daventria et plurimis munimentis tum arte et manu tum natura loci prope invictis. Iam audimus eum cogitare obsidionem Noviomagensem. Est quidem probe et de integro instructus ab omnibus machinis atque aliis rebus necessariis, sed ego eum puto rem tantam paulo diutius deliberatione procrastinaturum, dum saltem certo exploraverit <ab id=\"9025738\"/>Parmensis <ae id=\"9025738\"/>consilia, qui nunciatur cogitare Galliam, quod quidem scio illi a Rege Hispaniarum serio atque identidem im<i>-</i>peratum esse. Sed simul statuo valde invitum ac repugnantem eo abire. Tempus docebit certiora.\n Expecto avide munuscula hortensia non tam illa per se - - etsi sum hortorum ac rerum hortensium pene usque ad vitium vehemens amator - - quam quod mihi erunt tuae erga me voluntatis ac benevolentiae certae tesserae. Pappae illae tuae Indicae optime se habent, et jam venustas atque odoratos flores gerunt. Ineunte hyeme meminero tui consilii, et per omnem vitam tui humanitatis virtutis atque eruditionis, quas ego unice colo atque admiror.                    \n Vale et me ut facis ama tui quippe amantissimum. <ab id=\"9025739\"/>Lipsii <ae id=\"9025739\"/>nostri discessum multi deplorant. Vos credo illo isthic aut in vicinia fruemini, nescio an melioti eius valetudine.\n Ex Suburgano nostro ad undevicesimam Augusti 1591.\n Tui studiosissimus\n <ab id=\"9025733\"/>Ph. Marnixius<ae id=\"9025733\"/> Sancto Aldegondius.</body>","annotations":[{"text":"Ph. Marnixius","n":9025733,"type":{"description":"Name of person, if possible with PE-number in BIA","name":"Person","metadata":{"person id":"PE00011471"}}},{"text":"vir clarissime","n":9025734,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Clusi","n":9025736,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Parmensis","n":9025738,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Lipsii","n":9025739,"type":{"description":"Name of person, if possible with PE-number in BIA","name":"Person","metadata":{"person id":"PE00011447"}}},{"text":"Anhaltini","n":9025735,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Mauricium","n":9025737,"type":{"description":"Name of person, if possible with PE-number in BIA","name":"Person","metadata":{"person id":""}}}]}},"facsimiles":[{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/901025_CLUY208-005-a.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/901025_CLUY208-005-a.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/901026_CLUY208-005-b.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/901026_CLUY208-005-b.jp2"}],"metadata":[{"field":"Letter code","value":"CLUY208-005"},{"field":"Sender","value":"Marnix van St. Aldegonde, Philips van"},{"field":"Place of creation","value":"Souburg"},{"field":"Recipient","value":"Clusius, Carolus"},{"field":"Place of receipt","value":"Frankfurt"},{"field":"Date","value":"1591-08-11"},{"field":"Language","value":"Latin"},{"field":"Signature","value":"University Library Leiden, VUL 101"},{"field":"Source of transcription/edition","value":"Edition: A.A. van Schelven, ‘ Brieven van Marnix aan Carolus Clusius’, Bijdragen en mededelingen van het Historische Genootschap 66 (1947) 68-84."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-05-16"},{"field":"facsimile","value":"Image courtesy Leiden University Libraries."}]}