{"id":678,"name":"Letter from Clusius, Carolus to Camerarius, Joachim II, 1585-11-26","paralleltexts":{"Diplomatic":{"text":"<body>S. D. Contagia nonnihil apud vos remittere libentissime intellexi: utinam omnino cessassent. Hic interdum recrudescunt, nonnunquam mitius saeviunt: aeris temperies calidior alimenta morbo praebet, quae et meam Anemonem, et plerasque tulipas aliasque stirpes ad germinationem non modo excivit, sed nonnullas etiam ad florem. De Stramonia mecum sentis, Daturam esse a <ab id=\"9024090\"/>Christophoro Costaeo<ae id=\"9024090\"/> descriptam, praesertim primum genus, ad cujus historiam haec planta magis accedit quam quae a Garcia exhibetur; ut in ejus historia quam haec aestate cum aliis nonnullis ad Pannonicarum historiam (si aliquando cudetur) accessuris, delineavi. Dolendum sane, Rovilium opus <ab id=\"9024091\"/>Dalechampii <ae id=\"9024091\"/>tam diu supprimere: quaestum etenim ex ejus publicatione faceret. Si Plinianam adornat editionem, utinam cum doctissimo viro<ab id=\"9024092\"/> Gulielmo Pantino<ae id=\"9024092\"/> Brugensi apud flandros medico (si adhuc in vivis est) conferre posset. Iam enim ille triginta plus minus annis, manuscriptis exemplaribus adjutus in Plinio emaculando desudavit. In Catalogo qui ad nos pervenit, <ab id=\"9024093\"/>Castoris de Durante<ae id=\"9024093\"/> nomen adscriptum non est. Si quid seminum vel stirpium a nobis expetis, fac quam citissime id resciamus, ne superveniente gelu terra eximi nequeant stirpes, et semina forte serius telluri committenda sint. Quae enim penes me habeo, libenter communicabo. Bene vale ac amicos saluta. Viennae 26 Novembris 85, novo calculo.\nTuus <ab id=\"9024089\"/>CAR. CLUSIUS<ae id=\"9024089\"/>.</body>","annotations":[{"text":"CAR. CLUSIUS","n":9024089,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Christophoro Costaeo","n":9024090,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Dalechampii","n":9024091,"type":{"description":"Name of person, if possible with PE-number in BIA","name":"Person","metadata":{"person id":"PE00011931"}}},{"text":"Gulielmo Pantino","n":9024092,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Castoris de Durante","n":9024093,"type":{"description":"Name of person, if possible with PE-number in BIA","name":"Person","metadata":{"person id":""}}}]}},"facsimiles":[],"metadata":[{"field":"Letter code","value":"164"},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1585-11-26"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-18"},{"field":"facsimile","value":""}]}