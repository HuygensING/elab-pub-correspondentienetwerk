{"id":649,"name":"Letter from Clusius, Carolus to Camerarius, Joachim II, 1588-06-18","paralleltexts":{"Diplomatic":{"text":"<body>S. P. Quarta hujus mihi reddidit Wexii frater tuas 16 Maii inscriptas, paucos post dies Weissenbergus ad me pertulit cartacei tui horti exemplar cujus gratia magnas tibi ago gratias. Placet praefatio, placent et reliqua quae leviter percurri. Eodem ferme tempore rebus humanis adempti sunt tres insignes medici nobis noti, <ab id=\"9024249\"/>Zwingerus<ae id=\"9024249\"/>, <ab id=\"9024251\"/>Aicholtzius<ae id=\"9024251\"/>, et <ab id=\"9024252\"/>Petrus Monavius<ae id=\"9024252\"/> Iacobi frater, Caesareus medicus aulicus. Scripsit <ab id=\"9024253\"/>Aicholtzio<ae id=\"9024253\"/> Epitaphium Dominus <ab id=\"9024254\"/>Paulus Fabricius<ae id=\"9024254\"/>, itidem ego pauca in amici tumulum effudi, utriusque bina exempla cum his accipies. Totidem mitto Domino <ab id=\"9024255\"/>I. Posthio<ae id=\"9024255\"/> inscripta quae Heidelbergam commoda occasione perferri cures amanter oro. <ab id=\"9024256\"/>Aicholtziani <ae id=\"9024256\"/>testamenti tabulae nondum sunt resignatae: ipsius tamen uxori hortum cum aedibus vineaque legata esse audio. Is hortus nunc non est qui esse solebat. Nam praeter damnum et calamitatem quam ipsi intulit saeva illa superioris anni 1586 hiems, omnibus hortis Germaniae paene exitiosa, ingravescente aetate coloni negligebatur fere, aut certe non ea diligentia et cura colebatur qua antea. Sic sunt res humanae, fluxae nimirum, instabilesque. Vidua coronariis plurimum delectatur: idcirco non dubito quin ea, et exoticas quae elegantes proferunt flores, diligenter sit cultura: sed superiorem horti partem puto sinet in gramen et cespitem abire, quod arboribus sit consita, in qua tamen silvestres, et quae umbra delectantur, optime proveniebant. Mearum deliciarum, quando per vos transibo, te faciam participem Deo optimo maximo volente, a quo felicissima quaeque tibi exopto. Salutem dico amicis. Viennae Austriacae XVIII Iunii 1588 Gregoriano calculo.                                \n Tuus <ab id=\"9024248\"/>CAR. CLUSIUS<ae id=\"9024248\"/>.\n\nCum has obsignare cuperem, mihi tuae sunt redditae 31 Maii inscriptae, et praegnantes: nam gravida gestabant in alvo alias ad <ab id=\"9024257\"/>Pechlerum <ae id=\"9024257\"/>et <ab id=\"9024258\"/>Blotium<ae id=\"9024258\"/>, quas statim tradi curabo, illas quidem <ab id=\"9024259\"/>Cornelio Vrintz<ae id=\"9024259\"/> qui ante biduum <ab id=\"9024260\"/>Brunna <ae id=\"9024260\"/>rediit, postremas ipsi <ab id=\"9024261\"/>Blotio<ae id=\"9024261\"/>. Quae de negociis viduae scribis, ipsi per occasionem significabo (etenim victum apud ipsam amplius non sumo) et Illustri Domino <ab id=\"9024262\"/>de Batthyan<ae id=\"9024262\"/> quae de ipsius libro scribes, significabo.</body>","annotations":[{"text":"CAR. CLUSIUS","n":9024248,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Zwingerus","n":9024249,"type":{"description":"Name of person, if possible with PE-number in BIA","name":"Person","metadata":{"person id":"PE00011927"}}},{"text":"Petrus Monavius","n":9024252,"type":{"description":"Name of person, if possible with PE-number in BIA","name":"Person","metadata":{"person id":"PE00011372"}}},{"text":"Paulus Fabricius","n":9024254,"type":{"description":"Name of person, if possible with PE-number in BIA","name":"Person","metadata":{"person id":"PE00011646"}}},{"text":"I. Posthio","n":9024255,"type":{"description":"Name of person, if possible with PE-number in BIA","name":"Person","metadata":{"person id":"PE00011542"}}},{"text":"Aicholtziani","n":9024256,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}},{"text":"Pechlerum","n":9024257,"type":{"description":"Name of person, if possible with PE-number in BIA","name":"Person","metadata":{"person id":"PE00011516"}}},{"text":"Cornelio Vrintz","n":9024259,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Brunna","n":9024260,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Aicholtzius","n":9024251,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}},{"text":"Aicholtzio","n":9024253,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}},{"text":"Blotium","n":9024258,"type":{"description":"Name of person, if possible with PE-number in BIA","name":"Person","metadata":{"person id":"PE00011695"}}},{"text":"Blotio","n":9024261,"type":{"description":"Name of person, if possible with PE-number in BIA","name":"Person","metadata":{"person id":"PE00011695"}}},{"text":"de Batthyan","n":9024262,"type":{"description":"Name of person, if possible with PE-number in BIA","name":"Person","metadata":{"person id":"PE00011609"}}}]}},"facsimiles":[],"metadata":[{"field":"Letter code","value":"135"},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1588-06-18"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-18"},{"field":"facsimile","value":""}]}