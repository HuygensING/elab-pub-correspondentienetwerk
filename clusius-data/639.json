{"id":639,"name":"Letter from Clusius, Carolus to Camerarius, Joachim II, 1589-09-12","paralleltexts":{"Diplomatic":{"text":"<body>S. P. Binis tuis 18 et 29 Augusti inscriptis nunc exolvo, Clarissime Domine <ab id=\"9024295\"/>Camerari<ae id=\"9024295\"/>. Prioribus adjunctam Epistolam ad Vicedominum Moguntinensem statim perferendam tradidi Moguntinensi tabellario. Gratissima mihi fuisset tua praesentia, si ea hoc mercatu frui licuisset: sed cum per tuas occupationes id fieri non potuerit, alias spero fruemur hac voluptate. Mitto <ab id=\"9024296\"/>Bellonii <ae id=\"9024296\"/>exemplar, tumultuaria versione latinum factum, et nullo concesso otio recognoscendi primam scripturam excussum: ante curassem ad te perferri, sed libellus de neglecta stirpium cultura primum his nundinis allatus; mendas a typographicis operis admissas, pagina hic expressas adjunxi. Hoc interea utere, donec paullo correctior cum altis lucubratiunculis in lucem prodeat: nam pudet quodammodo hujus versionis adeo praecipitatae. Ego Vienna discedens paucas bulbaceas stirpes duntaxat attuli, e quibus aliquot selectiores corruptae Tulipae et Tusai sic satis commotie floruerunt. Hac aestate occupatus fui in repurganda terra, multis saxis et aliis immunditiis infecta. Plantam habui exoticam tubere mihi vernalibus nundinis misso natam, Itali Taratonfli appellant sed inepte. Non dubito quin sit Papas Americanorum. Illius semen postea ad te mittam. Si Tuliparum etiam voles, scribito. Res Gallicae admodum adhuc sunt dubiae. Turcam etiam intelligo paratum habere exercitum, et Dadae imminere, cum illi cum Persa sint induciae. Plantinus Kalendis Iulii Gregoriano calculo e vivis excessit annos natus quinque et septuaginta: ipsius ex filia nepos epitaphium condidit, in quo hoc distichum numerale:\n\npostquam\npLantInVM, aVrorae LVCe apparente, CaLendae\n qVInCtILes terrIs rapVere, poLoqVe dederVnt.\n\nDeus faxit ut hac vita pie traducta, ad ipsum perveniamus. Bene vale et Illustrissimo ac Reverendissimo Praesuli mea officia deferto. Francofurti 12 Septembris 89.\n<ab id=\"9024297\"/>C. CLUSIUS<ae id=\"9024297\"/> TUUS.</body>","annotations":[{"text":"Camerari","n":9024295,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Bellonii","n":9024296,"type":{"description":"Name of person, if possible with PE-number in BIA","name":"Person","metadata":{"person id":"PE00013127"}}},{"text":"C. CLUSIUS","n":9024297,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}}]}},"facsimiles":[],"metadata":[{"field":"Letter code","value":"125"},{"field":"Sender","value":"Clusius, Carolus"},{"field":"Place of creation","value":"Frankfurt am Main"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1589-09-12"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-18"},{"field":"facsimile","value":""}]}