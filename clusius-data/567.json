{"id":567,"name":"Letter from Clusius, Carolus to Camerarius, Joachim II, 1580-01-05","paralleltexts":{"Diplomatic":{"text":"<body>S. P. Quinquarenum recte ad te pervenisse gaudeo: non admodum autem tibi probatum iri facile suspicatus sum. Volui tamen desiderium tuum explere. Eum remitti non est necesse, nisi commodissima aliqua occasione.\nLaurocerasum et Clematidem daphnoidem utramque mittam bene radicatam: addam etiam Anthoram. De Absinthio et Matricaricaria alpinis, dubito an hoc vere proximo id fieri possit, quoniam Dominus <ab id=\"9023729\"/>Aicholzius <ae id=\"9023729\"/>ait se misisse secundo quotquot habuit plantas, atque ignorare an aliquae supersint. Speramus Deo volente proxima aestate harum Alpium juga nos subituros. Si eas invenerimus, futuro Autumno mitti poterunt. Garyophyllata alpina nobis duplex est, una Matthioli flore amplo luteo, altera major, floribus punicantibus, nec unquam plene se aperientibus. Significa utram habeas. De tenui seminum proventu superiore aestate, et <ab id=\"9023730\"/>Landgravius <ae id=\"9023730\"/>&amp; alii etiam conqueruntur: ego praehumidae aeris temperiei id vitium tribuo quodammodo. Jam puto pictorem Illustrissimi Electoris Palatini <ab id=\"9023731\"/>Lobelium <ae id=\"9023731\"/>absolvisse. Urge quaeso illum, ut bina mea exemplaria brevi absolvat. Precium quod impendes restituam quam citissime. Domino <ab id=\"9023732\"/>Christophoro <ae id=\"9023732\"/>novo marito omnia felicia precor: vide ut tu illius etiam exemplum sequaris. <ab id=\"9023733\"/>Paludanum <ae id=\"9023733\"/>intelligo Indicam peregrinationem moliri: sed prius ad Illustrissimum <ab id=\"9023734\"/>Landgravium <ae id=\"9023734\"/>profecturum, a quo evocatus est. Monui illum, diligenter omnia annotet quae videbit, atque memoriae causa breves descriptiones stirpium conscribat, seminaque quamplurima colligat. Si eum per vos iter facere contingat, neque hac (uti illum invitavi) transeat, oratum te velim sex taleros meo nomine illi dones in viatici portiunculam: eos ego tibi fidelissime restituam. Si vero hac iter fecerit, non erit necesse, quia ipse hic tradam. Negat Dominus <ab id=\"9023735\"/>Aicholtzius<ae id=\"9023735\"/>, qui te resalutat, sibi nunc tantum esse ocii ut rescribere possit, sed proxima occasione id effecturuxn. Hispani classis adhuc in Italia haeret, et plerique milites famis et morbi causa diffugiunt: prudenter tamen faciunt Angli, si adversus ipsius consilia, alia consilia ineant. Vereor tamen ne omnis belli moles misero et jam exhausto Belgio penitus incumbat. Sed haec, ut recte scribis, omnia Deo permittenda, a quo tibi omnia felicia non modo hoc novo ineunte anno, sed plurimis subsequentibus precor. Salutem meo nomine Dominis <ab id=\"9023736\"/>Geudero <ae id=\"9023736\"/>et fratri <ab id=\"9023737\"/>Philippo<ae id=\"9023737\"/>, atque etiam Domino <ab id=\"9023738\"/>Ludovico<ae id=\"9023738\"/>, cum ad eum literas dabis. Viennae 5 Januari 1580.\nTui amantissimus <ab id=\"9023741\"/>CAR. CLUSIUS<ae id=\"9023741\"/>.\n\nMitto pisi cujusdam sil. quod superioris aestatis initio ultra Dravum observavi semen, huc per meam absentiam ab Illustri Domino <ab id=\"9023739\"/>de Batthian<ae id=\"9023739\"/> missum: nam cum observarem, nondum florebat. Perennem esse plantam ex longe lateque sub terra sese condente tenui radice conjicio.\nSchedam hic inclusam nostro <ab id=\"9023740\"/>Bavio <ae id=\"9023740\"/>perferendam cures quaeso.</body>","annotations":[{"text":"Aicholzius","n":9023729,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}},{"text":"Landgravius","n":9023730,"type":{"description":"Name of person, if possible with PE-number in BIA","name":"Person","metadata":{"person id":"PE00011346"}}},{"text":"Lobelium","n":9023731,"type":{"description":"Name of person, if possible with PE-number in BIA","name":"Person","metadata":{"person id":"PE00002125"}}},{"text":"Christophoro","n":9023732,"type":{"description":"Name of person, if possible with PE-number in BIA","name":"Person","metadata":{"person id":"PE00011341"}}},{"text":"Paludanum","n":9023733,"type":{"description":"Name of person, if possible with PE-number in BIA","name":"Person","metadata":{"person id":"PE00011509"}}},{"text":"Landgravium","n":9023734,"type":{"description":"Name of person, if possible with PE-number in BIA","name":"Person","metadata":{"person id":"PE00011346"}}},{"text":"Aicholtzius","n":9023735,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}},{"text":"Geudero","n":9023736,"type":{"description":"Name of person, if possible with PE-number in BIA","name":"Person","metadata":{"person id":"PE00011697"}}},{"text":"Philippo","n":9023737,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Ludovico","n":9023738,"type":{"description":"Name of person, if possible with PE-number in BIA","name":"Person","metadata":{"person id":"PE00011779"}}},{"text":"de Batthian","n":9023739,"type":{"description":"Name of person, if possible with PE-number in BIA","name":"Person","metadata":{"person id":"PE00011609"}}},{"text":"Bavio","n":9023740,"type":{"description":"Name of person, if possible with PE-number in BIA","name":"Person","metadata":{"person id":"PE00011617"}}},{"text":"CAR. CLUSIUS","n":9023741,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}}]}},"facsimiles":[],"metadata":[{"field":"Letter code","value":"53"},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1580-01-05"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-17"},{"field":"facsimile","value":""}]}