{"id":1081,"name":"Letter from Lipsius, Justus to Clusius, Carolus, 1590-06-07","paralleltexts":{"Critical":{"text":"<body></body>","annotations":[]},"Diplomatic":{"text":"<body>I[ustus] Lipsius C[arolo] Clusio S[alutem] D[icit].\n Tuas accepi, mi Clusi, et, quod primum in iis erat, de Baronis Batthiianii fato ex animo tecum dolui, etsi non noveram virum nisi ex tuis scriptis. Sed quo pauciora subsidia aut patrocinia bonis artibus sunt, eo magis dolendum ea tolli.\n    De horto meo ornando quod tam amanter promittis, valde te amo. Quaeso, facito et tulipas aliquot variegatas et rarioris coloris mittito, tum etiam bulborum aliquid aut florum (quibus carere tamen commode potes) rariorum. Grandem tibi gratiam debebo et incredibile quam in his nunc acquiescam. Eram mediocriter instructus, sed hiems mihi abstulit supra XX tulipas, plerasque selectas.\n    <i>Politica</i> nostra edita a Wechelo vidi. Illud doleo, quod incorrecte. Nam etsi exemplar in plerisque ille secutus est, non tamen debebat in puerilibus aliquot mendis, ut in accentibus (etsi quaedam in his quoque correcta sunt) aut litterulis male collocatis sive scriptis. Festinatio mittentium in caussa fuit cur corrigi ea non potuerint, tum etiam meus morbus qui tardius relegi. Atqui exemplaria tamen alio missa correcta manu aut praefixae iis mendae. Rogo te uti illum meo nomine moneas, ut idem in istis exemplaribus quae reliqua habet, curet. Ego mitto indicem citatorum. Quod si notitiae tibi cum viro non est, habes illic Frid[ericum] Sylburgium, doctum et accuratissimae industriae virum, qui utinam editioni huic praefuisset! Eum, quaeso, a me saluta et roga uti apud D[ominum] Wechelum effectum id reddat.\n    Ego <i>Epistolarum alteram Centuriam</i> his diebus, cum tuo etiam nomine, edidi et prima opportunitate mittendi habebis exemplar. Amo enim te, mi Clusi, sincerae veterisque virtutis virum et rogo ut idem mihi a te fiat. Vale. VII Idus Iun[ias] XC.\n    De fratre Hogelandii nihil addo, nam ipse ad te scribet. Salutant te Douza et Raphelengius.\n  \n    [<i>Address</i>:] Cl[arissi]mo et doctissimo viro Carolo Clusio, amico. Francofurtum.\n    [<i>Clusii manu</i>:] 1590. I[usti] Lipsii. Lugduno Batavorum, VII Idus Iun[ias] Greg[oriano] calculo, ad meas XII K[a]l[endas] Maias Iuliano. Accepi Francoforti, 14 Iunii vetere calculo. Respondi XI. K[a]l[endas] Iulii.</body>","annotations":[]}},"facsimiles":[{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/893448_CLUY019-001-a.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/893448_CLUY019-001-a.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/893449_CLUY019-001-b.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/893449_CLUY019-001-b.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/CLUY019-001-a.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/CLUY019-001-a.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/CLUY019-001-b.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/CLUY019-001-b.jp2"}],"metadata":[{"field":"Letter code","value":"CLUY019-001"},{"field":"Sender","value":"Lipsius, Justus"},{"field":"Place of creation","value":"Leiden"},{"field":"Recipient","value":"Clusius, Carolus"},{"field":"Place of receipt","value":"Frankfurt"},{"field":"Date","value":"1590-06-07"},{"field":"Language","value":"Latin"},{"field":"Signature","value":"University Library Leiden, BPL 1886"},{"field":"Source of transcription/edition","value":"Iusti Lipsi Epistolae III, 90 06 07"},{"field":"Source of translation","value":""},{"field":"Notes","value":""},{"field":"Editor","value":"Hugo Peeters, recog. Jeanine De Landtsheer"},{"field":"Modification date","value":"2012 06 08"},{"field":"facsimile","value":"Image courtesy Leiden University Libraries."}]}