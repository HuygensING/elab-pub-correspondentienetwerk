{"id":575,"name":"Letter from Clusius, Carolus to Camerarius, Joachim II, 1580-09-07","paralleltexts":{"Diplomatic":{"text":"<body>S. P. Pridie Kl. Augusti literas ad te dedi cum pyxide bulborum, in qua inerat fasciculus pro Illustrissimo Palatino Electore. Omnia te recte accepisse arbitror. Etenim <ab id=\"9023785\"/>Nicolaus Bave<ae id=\"9023785\"/>, cui tradideram, postridie discessit, diligenterque curaturum pollicitus est.\nElectoris fasciculum te recte curasse (uti rogaram) non dubito: gratum autem erit id abs te intelligere. Postquam ad te scripsi, in morbum incidi, qui totam hanc Provinciam, praesertim vero Viennensem urbem graviter afflixit: eo vires adeo mihi collapsae sunt, ut longo tempore non modo segnis, sed etiam inutilis ad quemvis laborem suscipiendum redditus sim. Eaque adeo de causa nec Domino <ab id=\"9023786\"/>Aicholzio <ae id=\"9023786\"/>comitem in herbationibus adjungere licuit, nec meum hortulum, uti inceperam, hactenus in commodiorem ordinem redigere. Itaque vix mihi hoc anno licebit Vienna pedem efferre: multo minus Illustrissimum Principem <ab id=\"9023787\"/>Landgravium <ae id=\"9023787\"/>quemadmodum constitueram et promisoram, adire: praesertim cum hyems prae foribus sit, quae extenuatis corporibus gravior esse solet. Huc accedit, quod Deo juvante proxima hyeme libenter incumberem mearum observationum descriptioni, ut ante ver exemplar <ab id=\"9023788\"/>Plantino <ae id=\"9023788\"/>mittere possim. Parthenium et Absinthium alpina, quorum gratia alpinam profectionem Dominus <ab id=\"9023789\"/>Aicholtzius <ae id=\"9023789\"/>suscepit, pyxide inclusa accipies. Ea cum Illustrissimo Principe <ab id=\"9023790\"/>Landgravio <ae id=\"9023790\"/>aequaliter divides: aut nunc, si vestris Comitiis (quae me videre non posse dolet) interfuerit, aut proximo vere. Iis autem locum interea dabis in tuo horto loco umbroso, ut se recolligant. Sed etiam longa experientia didicimus alpinas plantas melius conservari in hortis, si locum nullo fere sole illustratum, apertum tamen nactae fuerint. Absinthium unum caput pyxidis radice interjecto musco occupat. Matricaria sive Parthenium, alterum: mediam pyxidem occupant 9 bulbi Narcissi mediolutei Mompelliani, semine mihi nati, qui senos aut plures flores admodum odoratos ferre solent. Misisscm proxime, sed nondum eos tum exemeram ex fictili ubi eos severam. An hortum ferre possint multum dubito. Ex his tres tibi servabis. Illustrissimis Principibus Electori Palatino et <ab id=\"9023791\"/>Landgravio Wilhelmo<ae id=\"9023791\"/> dabis singulis ternos. Bene vale, vir Clarissime. VII Septembris 1580 Viennae.\nAmicos saluta.\nTuus semper <ab id=\"9023792\"/>CAR. CLUSIUS<ae id=\"9023792\"/>.</body>","annotations":[{"text":"Landgravio","n":9023790,"type":{"description":"Name of person, if possible with PE-number in BIA","name":"Person","metadata":{"person id":"PE00011346"}}},{"text":"Landgravio Wilhelmo","n":9023791,"type":{"description":"Name of person, if possible with PE-number in BIA","name":"Person","metadata":{"person id":"PE00011346"}}},{"text":"Nicolaus Bave","n":9023785,"type":{"description":"Name of person, if possible with PE-number in BIA","name":"Person","metadata":{"person id":"PE00011617"}}},{"text":"Aicholtzius","n":9023789,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}},{"text":"Landgravium","n":9023787,"type":{"description":"Name of person, if possible with PE-number in BIA","name":"Person","metadata":{"person id":"PE00011346"}}},{"text":"Plantino","n":9023788,"type":{"description":"Name of person, if possible with PE-number in BIA","name":"Person","metadata":{"person id":"PE00011532"}}},{"text":"CAR. CLUSIUS","n":9023792,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Aicholzio","n":9023786,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}}]}},"facsimiles":[],"metadata":[{"field":"Letter code","value":"61"},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1580-09-07"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-17"},{"field":"facsimile","value":""}]}