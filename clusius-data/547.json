{"id":547,"name":"Letter from Clusius, Carolus to Camerarius, Joachim II, 1578-04-04","paralleltexts":{"Diplomatic":{"text":"<body>S. D. Posonio ante sex dies rediens, tuas 16 Februarii inscriptas accepi, Clarissime Domine <ab id=\"9023581\"/>Camerari<ae id=\"9023581\"/>: verum Pharmacopolam non vidi, abfueram enim totum octiduum, Posonium profectus spe recipiendi stipendii: sed ea me frustrata est.\nMeliorem valetudinem tibi a Deo optimo maximo opto. De sua etiam Dominus <ab id=\"9023582\"/>Hubertus <ae id=\"9023582\"/>ad me scripserat. Ad eum quaeso cures hunc literarum fasciculum ubicunque sit, nam post mercatum francofurtensem alio commigraturum intelleximus.\nDe Ordinum exercitu profligato jamdudum audiveramus: deinde receptas ab Austriaco urbes Lovanium, Sichenam, Diestum, aliasque nonnullas infirmas: atque nunc Nivellam obsedisse, et quinquies repulsum a moenibus fuisse. Paulatim carpere loca Bruxellensibus et Antverpianis vicina studet et aditus praecludere ne auxilia accipere possint. Jam dant poenas Ordines suae nimiae securitatis et neglegentiae: et quam illis salubre fuerit Principis Auriaci consilium, qui equitem germanum accersendum semper suasit. Sed spero Deum nostris non defuturum, modo concordes maneant et recta consilia ineant. Ducis Andium clandestinum ex aula Regis Galliae discessum etiam nos audiveramus ante quam Posonium proficiscerer. Nihil tamen ab ejus discessu in Gallia moveri intelleximus. Huguenoti non fident illi: ab eo etenim non modo turpiter proditi, sed crudeliter afflicti fuere. Dominus <ab id=\"9023583\"/>Knibbius <ae id=\"9023583\"/>concordiam inter Electorem Palatinum et fratrem <ab id=\"9023584\"/>Casimirum <ae id=\"9023584\"/>mihi narravit cum apud nos esset. Meae observationes jacent: nam tantum temporis mihi non relinquunt perpetuae in Aulam cursitationes, Magnatum istorum qui apud Caesarem gratia valent observationes, ut stipendia impetrare possim, ut in illarum descriptione et concinnatione aliquantulum inhaerere possim. Et plurimum metuo ne disturbent etiam peregrinationes quas proxima aestate in Ungariam suscipere constitueram expoliendarum et augendarum mearum observationum causa. Dominus <ab id=\"9023585\"/>Dodonaeus <ae id=\"9023585\"/>summa importunitate vix obtinuit, quod illi debebatur, ante Caesaris hinc discessum. Trecentos renenses accepit, reliquum a mercatore, certo tempore in Belgio recepturus: adeo sunt omnia angusta in hac aula. De Nuce Vomica nihil habeo explorati, ut ante ad te perscripsi: nec quisquam est inter nostros qui aliquid intellexerit. Bene vale, Clarissime <ab id=\"9023586\"/>Camerari<ae id=\"9023586\"/>. Viennae 4 Aprilis 1578.\nTui observantissimus <ab id=\"9023588\"/>CAR. CLUSIUS<ae id=\"9023588\"/>.\n\nSalutat te Dominus <ab id=\"9023587\"/>Aicholzius<ae id=\"9023587\"/>.\n Tu vicissim saluta amicos.</body>","annotations":[{"text":"Camerari","n":9023581,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Hubertus","n":9023582,"type":{"description":"Name of person, if possible with PE-number in BIA","name":"Person","metadata":{"person id":"PE00011425"}}},{"text":"Knibbius","n":9023583,"type":{"description":"Name of person, if possible with PE-number in BIA","name":"Person","metadata":{"person id":"PE00011414"}}},{"text":"Casimirum","n":9023584,"type":{"description":"Name of person, if possible with PE-number in BIA","name":"Person","metadata":{"person id":""}}},{"text":"Dodonaeus","n":9023585,"type":{"description":"Name of person, if possible with PE-number in BIA","name":"Person","metadata":{"person id":"PE00011941"}}},{"text":"Camerari","n":9023586,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}},{"text":"Aicholzius","n":9023587,"type":{"description":"Name of person, if possible with PE-number in BIA","name":"Person","metadata":{"person id":"PE00011561"}}},{"text":"CAR. CLUSIUS","n":9023588,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}}]}},"facsimiles":[],"metadata":[{"field":"Letter code","value":"33"},{"field":"Sender","value":"Clusius, Carolus"},{"field":"Place of creation","value":"Vienna"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1578-04-04"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-17"},{"field":"facsimile","value":""}]}