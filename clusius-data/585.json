{"id":585,"name":"Letter from Clusius, Carolus to Camerarius, Joachim II, 1592-07-18","paralleltexts":{"Diplomatic":{"text":"<body>S. P. Duodecimus nunc est dies, Clarissime <ab id=\"9024380\"/>Camerari<ae id=\"9024380\"/>, quod tuae XXIII Iunii inscriptae mihi fuerint redditae cum pyxide in qua aliquot radices aridae, quas vereor ut ad frugem perveniant. Mihi tres servavi, reliquas amicis distribui, ut experiantur an futuri sint feliciores in ea planta curanda quam ego. Velim Anemones unam aut alteram radicem addidisses, licet aridam: sperarem ob ariditatem non fore inutilem. An non et ejus et Ranunculi tripolitani radices, aridae solent Constantinopoli adferri? Misissem Fritillariae bulbum unum aut alterum: sed quia tantum non sum adhuc progressus in horti mutatione ut alia illis addere possim, expectabimus donec meo hortulo instructo videamus quid illis adjungi queat. Tulipas versicolores multi expetunt, quorum petitioni si satisfacere deberem, spoliarem meum hortulum suo decore. Mirum sationem illarum vos negligere: cui si tu et alii multi operam dedissetis jam haberetis magnam Tuliparum varietatem. An aliunde me adquisivisse meas existimas, quam satione? Quantumvis senex, superiore autumno multarum semina terrae adhuc commisi, quae forsitan ante septimum annum florem non dabunt. Sed quid refert? Si illarum flores non conspexero (nam tam longam vitam mihi polliceri non ausim) aliis severo, qui illam voluptatem percipient. Meis aulaeis reparatis, videbo quid supererit, licet vix sperem superfuturas: pereunt enim quotannis aliquae, in quarum locum aliae debent substitui, ut aulaea sarta tecta maneant. Spero me eas eruturam quas anno LXXXIX sevi ex; selectissimarum tuliparum generibus: si quas ex his voles, poteris tempestive monere. Si per tua negotia licebit huc ad Nundinas nostras venire, summa mihi foret voluptas: liceret enim de rebus variis conferre sermones : et forsitan alii amici huc confluent, quorum consuetudine uti volupe esset. Mirum profecto, tuum filium nihil scribere, cum proclive illi sit per eum Aromatarium cui illum commendavi, a quo saepe accipio litteras. Nisi forte per Angliam peregrinationem instituerit, quaeilli occasiones adimat scribendi. Gallici sane motus nondum sunt sopiti, et Argentinensium res dubiae, quae verendum ut majores motus in Germaniam inferant. Sed Deo haec committenda, a quo tibi felicissima quaeque precor. Bene vale, et fratri reliquisque amicis salutem meo nomine dicito. Francofurti ad XVIII Iulii XCII.\nTuus <ab id=\"9024379\"/>CAR. CLUSIUS<ae id=\"9024379\"/>.</body>","annotations":[{"text":"CAR. CLUSIUS","n":9024379,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Camerari","n":9024380,"type":{"description":"Name of person, if possible with PE-number in BIA","name":"Person","metadata":{"person id":"PE00011777"}}}]}},"facsimiles":[],"metadata":[{"field":"Letter code","value":"71"},{"field":"Sender","value":"Clusius, Carolus"},{"field":"Place of creation","value":"Frankfurt am Main"},{"field":"Recipient","value":"Camerarius, Joachim II"},{"field":"Place of receipt","value":""},{"field":"Date","value":"1592-07-18"},{"field":"Language","value":"Latin"},{"field":"Signature","value":"University Library Erlangen, Collectie Trew"},{"field":"Source of transcription/edition","value":"Edition: F.W.T. Hunger, Charles de lâ€™Escluse (Carolus Clusius), Nederlandsch kruidkundige 1526-1609 II (The Hague 1942) 295-449."},{"field":"Source of translation","value":""},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-04-19"},{"field":"facsimile","value":""}]}