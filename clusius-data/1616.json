{"id":1616,"name":"Letter from Wotton, Henry to Clusius, Carolus, 1590-11-13","paralleltexts":{"Diplomatic":{"text":"<body>Doctissime Clusi,\nAccepi tuas prid[ie] Idus No[vembres]. Quod serius paulo ad me venerint, non fuit extra meritum. Nam locum mutavi temere potius quam subito, ne durum caelum itineri praevorteret in quo nescio quas hiemis collectas vires. Recto fere Viennam veni, ubi vixi a festo Martini. Et ubi tuas acciperem quae amicitiae cum fratre meo tuae quasi locus natalis fuit, non puto fatum abfuisse. Amplector id  certe pro augurio futuri etiam amoris inter nos cui offero me prolixe lubentem. Non sum plane nescius tui: bene enim te novi a censura Clari Lipsii et responso in quibus meo iudicio multae sunt significationes viri magni. In eo quod literas citro ad me transmisisti et ultro idem facturum polliceris me devinctum dedo humanitati tuae quam saepe observavi eruditionis nunquam non comitem. Ad Fratrem meum Edoardum Wottonum ut perferantur minus egeo auxilii. Nostratibus [enim] mercatoribus utor quos sensi bona fide. Alios mihi amicos habeo in Germania, prime alium etiam fratrem apud miseros Belgas, ad quos debui certe saepe scribere, nunquam potui. Id me posthac beneficio tuo satis tuto assecuturum nullus dubito quod, rogo, faciam tibi non moleste et si contra ego unquam aut fratres mei inservire tibi possint qua in re, in me recipio et spondeo. Inclusas unas ad fratrem meum in exercitu Anglicano Belgarum. Accipies brevi alteras et tertias ad Iacobum Casaubonum,Genevae et Franciscum Iunium, Heidelbergae, doctos vere viros et quibus non pudor est fateri me debere multa.Vale plurimum, Vir doctissime, et saluta me (ut Petronii verbo utar) <i>spisse</i>. Eruditis tuis literis discam semper et semper gaudebo. Vienna Danubii, Idibus Novembribus M.D.XC stylo Romano. Henricus Woltonnus.\n   Quidam mihi boni authores desunt quos non possum acquirere ulla opera. Si Francofurti sint, quaeso, mihi compara et mitte Nurembergam at mercatores Anglos qui pretium fide restituent et remittent.\n   - F. Hotomannus, <i>De re numaria</i>; P. R. Glareanus, <i>De asse</i> et eiudem <i>Cosmographia</i>,\n   - Polibii exemplar mere Graecum si possit fieri; si non una cum Latina versione,\n   - Bodini <i>Methodus</i> non historiarum, sed iuris civilis in tabulas (ni fallor) et Digesta. Opus difficile comparatu et imperfectum, sed laudatissimum.\n   - I[usti] Lipsii <i>Centuria secunda Epist[olarum].\n</i>Si ad me placeat scribere, commode possis per Nostrates Nuremberga.\n   Accepi (his finitis) nova quaedam  quae reprimunt literas ad fratrem aliquamdiu. Mittam cum proximis.\n\n   [<i>Address</i>:] Doctissimo et multa eruditione Clarissimo Viro, D[omino] Carolo Clusio, I[uris]c[onsul]to, apud Ioannem Aubry, bibliopolam Gallum ad Lignarium Forum iuxta templum frawenberg. Francofurti ad Moenum.\n   [<i>Altera manu</i>:] Zalt den porte\n   [<i>Clusii manu</i>:] 1590. Henricus Wottonus. Vienna Austriae, 13 Novembr[is] Romano calendo ad meas 16 Octobris eodem calc[ulo]. Accepi Francofurti, 5 Decembris vetere calculo. Respondi 16.</body>","annotations":[]}},"facsimiles":[{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/904648_CLUY346-001-a.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/904648_CLUY346-001-a.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/904649_CLUY346-001-b.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/904649_CLUY346-001-b.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/904650_CLUY346-001-c.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/904650_CLUY346-001-c.jp2"}],"metadata":[{"field":"Letter code","value":"CLUY346-001"},{"field":"Sender","value":"Wotton, Henry"},{"field":"Place of creation","value":"Vienna"},{"field":"Recipient","value":"Clusius, Carolus"},{"field":"Place of receipt","value":"Frankfurt"},{"field":"Date","value":"1590-11-13"},{"field":"Language","value":"Latin"},{"field":"Signature","value":"University Library Leiden, VUL 101"},{"field":"Source of transcription/edition","value":""},{"field":"Source of translation","value":""},{"field":"Notes","value":""},{"field":"Editor","value":""},{"field":"Modification date","value":""},{"field":"facsimile","value":"Image courtesy Leiden University Libraries."}]}