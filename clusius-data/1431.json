{"id":1431,"name":"Letter from Rediger, Thomas to Clusius, Carolus, 1567-06-09","paralleltexts":{"Diplomatic":{"text":"<body>S. Quod tardius tuis literis plenis humanitate et benevolentia, Doctissime <ab id=\"9020772\"/>Clusi<ae id=\"9020772\"/>, respondeo, te mihi non difficulter veniam daturum arbitror, si cogitaveris, quanto me dolore affecerint res familiae nostrae afflictissimae, ob obitum et avunculi viri praestantis, et fratris qui iam ad fastigium pene laudis atque honorum pervenerat. Quorum alterum ob praeclara erga gentem nostram merita usumque rerum colui ac veneratus sum: alterum summe amavi non ob adumbrata sed expressa (absit invidia verbo) virtutum signa. Vere ille scripsit: vita fugax hominum est et breve vita bonum. Sic enim cum rebus humanis comparatum est, ut cum maxime firmae et florentes esse videantur, subito contabescant et concidant. Sic fratrem in flore aetatis, in cursu laudis atque honorum, cum iam debita praemia suorum laborum percipere debuisset, ac suis honori, Reipublicae usui esse potuisset, amisi. Verum cum ita deo optimo maximo visum fuerit eum afflictis hisce ultimae ac miserae mundi senectae temporibus eripere, moderato etiam animo hunc acerbum casum fero, ac luctum quem non nullum sed etiam non nimium deus esse vult moderor, cum pie diem suum extremum in functione honesta obierit. Iacta semina verae ac purae religionis in Belgico non ad frugem pervenisse serio doleo, tum tua causa tum aliorum praestantium et piorum virorum. Clementissimus Rex vos in his vestris calamitatibus consoletur ac erigat. Plura iam in his publicis miseriis et privato Iuctu scribere non possum. De herbis quas desideras dedi in mandatis <ab id=\"9020529\"/>Johanni Neodico<ae id=\"9020529\"/> quem Patavii studiorum causa alimus, ut quas posset habere compararet, et tibi quam primum in Belgicum mitteret, quod eum summo studio et cura facturum non dubito. Bene et feliciter vale ornatissime D. <ab id=\"9020773\"/>Clusi <ae id=\"9020773\"/>et me quod facis ama. Bononiae 9 Junii 1567.\n\nTuus <ab id=\"9020774\"/>THOMAS REDIGER<ae id=\"9020774\"/>.\n\nOrnatissimo Viro, doctrina et virtute praestanti D. <ab id=\"9020775\"/>Carolo Clusio<ae id=\"9020775\"/>, dn≈ç et amico suo colendo.</body>","annotations":[{"text":"Johanni Neodico","n":9020529,"type":{"description":"Name of person, if possible with PE-number in BIA","name":"Person","metadata":{"person id":"PE00011421"}}},{"text":"Clusi","n":9020772,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"Clusi","n":9020773,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}},{"text":"THOMAS REDIGER","n":9020774,"type":{"description":"Name of person, if possible with PE-number in BIA","name":"Person","metadata":{"person id":"PE00011579"}}},{"text":"Carolo Clusio","n":9020775,"type":{"description":"Name of person, if possible with PE-number in BIA","name":"Person","metadata":{"person id":"PE00004638"}}}]}},"facsimiles":[{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/902778_CLUY276-003-a.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/902778_CLUY276-003-a.jp2"},{"thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=0&rft_id=http://localhost:8080/jp2/clusius/902779_CLUY276-003-b.jp2","zoom":"https://tomcat.tiler01.huygens.knaw.nl/adore-huygens-viewer-2.0/viewer.html?rft_id=http://localhost:8080/jp2/clusius/902779_CLUY276-003-b.jp2"}],"metadata":[{"field":"Letter code","value":"CLUY276-003"},{"field":"Sender","value":"Rediger, Thomas"},{"field":"Place of creation","value":"Bologna"},{"field":"Recipient","value":"Clusius, Carolus"},{"field":"Place of receipt","value":"Moerkercke"},{"field":"Date","value":"1567-06-09"},{"field":"Language","value":"Latin"},{"field":"Signature","value":"University Library Leiden, VUL 101"},{"field":"Source of transcription/edition","value":"Transcription by F.W.T. Hunger"},{"field":"Source of translation","value":"Dutch translation by F.W.T. Hunger"},{"field":"Notes","value":""},{"field":"Editor","value":"Koen Diemel"},{"field":"Modification date","value":"2012-03-01"},{"field":"facsimile","value":"Image courtesy Leiden University Libraries."}]}