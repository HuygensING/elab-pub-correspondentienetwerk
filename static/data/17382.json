{"id":17382,"name":"Witsen, Willem Arnoldus aan Vloten, Elizabeth van | 1892-12-21","paralleltexts":{"Transcription":{"text":"<b>¶</b>Woensdag avond.<br><br>Mijn eigen lieveling, ik heb je niet willen schrijven vóor 'k antwoord had van Frank: mijn Beb, mijn liefste kleine vrouwtje, Frank schreef me 'n alleraardigsten brief, zoo kiesch en fijngevoeld, - 't is alles in orde en morgen avond dus den avond van den dag dat Beb, dit briefje, dit geluksbriefje krijgt, Donderdag avond, komt Pim in Haarlem om met je Mama te spreken. Wat zeg je hier nu van, mijn Beb, - kom toch 's hier in m'n armen, lieveling. Nu zal alles veranderen mijn Beb, nu hoeven we geen angst en onrust meer te hebben, - nu gaat Pim heerlijk werken en mooi werken in 't heerlijke vooruitzicht, - en dan nog - hoe lang mijn Beb? - Drie, vier, vijf maanden? en dàn - dan blijft Beb, mijn eigen Bebpy, mijn zonnige, ernstige Ede-Bebpy voor goed bij haar eigen jongen! Hoe vin je 't toch mijn Beb? Kom je morgen aan den trein? 7 uur hier van daan. Morgen middag moet 'k eerst werken en dan naar Breitner. Met Willem gaat 't beter: 'k heb nu al ongeveer f 600- bij elkaar voor hem, - Kobus vooral heeft zich mooi gehouden - en gisteren ben 'k bij Tak geweest<b>¶</b>en dat onderhoud is zeer naar wensch afgeloopen. Als de anderen hem nu maar niet tegenwerken. De arme jongen is zoo zwak! Je moet 't zien, hoe vreeselijk penible 't is - van middag lag hij met z'n hoofd tegen m'n schouder aan, net 'n kind. Hij sprak van 'n vervelende schuld aan Mieb waarover hij tobde. Ik nam toen de gelegenheid waar en zei: betaal 'm dan maar gauw, morgen, van je eigen geld: 'k heb ongeveer 600 voor je bij mekaar. Eerst wou hij 't niet gelooven en hij zei maar aldoor: zulke dingen zeggen ze me in m'n droom ook. 't Heeft veel moeite gekost om 'm te overtuigen dat 't geen droom was - en toen kreeg hij tranen in z'n oogen en lag z'n hand op m'n schouder... o, o.<br>'t Heeft hem veel goed gedaan, - ook 't vooruitzicht op 'n reis buitenslands. Maar 'k moet nog meer zien te krijgen! De namen van de deelnemers vertel 'k hem niet anders gaat hij daar weer over tobben. Rachel en Titia zenden hem nog al 's lekkernijen en Sam is verwonderlijk goed in z'n manier.<br><b>¶</b>Morgen avond vertel 'k je uitvoerig wat Frank schreef. Voelt Bebpy nu ook zooals Pim? Gaat Bebpy nu van avond gezellig naar haar bedje denkende aan allerlei heerlijks en fantaiseerende allerlei aardige kleine intimiteitjes, zooals laatst al, bij Pim op z'n atelier?<br><br>Dag mijn lieveling dag mijn eigen, eigen Bebpy lief - tot morgen<br><i>je eigen</i><br><i>Pim</i><br><br>Dag Beb<br>","annotationData":[]}},"shortName":"1892-12-21","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1160_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1160_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1160_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1160_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1160_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1160_002_X-0.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Vloten, Elizabeth van"},{"field":"Plaats","value":"Amsterdam"},{"field":"Datum","value":"1892-12-21"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Elizabeth van Vloten"},{"field":"Signatuur","value":"XXX A 46, 1160"}]}