{"id":17254,"name":"Witsen, Willem Arnoldus aan Vloten, Elizabeth van | 1891-07-30","paralleltexts":{"Transcription":{"text":"<b>¶</b>30 Juli 1891 Donderdag middag<br><br>Mijn eigen lieve Beb, mijn Bebpy, nu komt Pim overmorgen bij je! - Nu mòrgen nog, hard werken zooals van daag en dan is 't Saterdag en dan kom ik Beb, met dien zelfden trein van tien minuten voor elven hier van daan - o Beb zal 't heerlijk wezen, vier dagen? Ik verlang zóo verschrikkelijk, o mijn Beb, om je lieve hoofie tegen me aan te hebben en te kussen dat lieve gezichtje en te kijken, te kijken in die lieve lieve oogen van mìjn Beb, mìjn lieveling en lang te wandelen in veel mooiheid om ons heen, om Beb &amp; Pim heen, - en haar naast me te voelen loopen, samen alléen in die volle, oneindige heerlijkheid van ons samen zijn. Mijn lieve Beb, 'k verlang zóo om je handje in mijn hand te hebben en je te kunnen zien en je stem te hooren en bij je te zijn; Beb, Bebpy zal dan ook wel tevreden voelen en rustig, zal ze niet? Beb zal 't niet heerlijk zijn?<br>Ik weet nu niet hoe Paultje is en of Martha<b>¶</b>oók gaat Saturdag - ik hoop van wel omdat 'k me verbeeld dat òns dat ten goede komt, vooral door de kinderen; - lieve Beb, 'k heb van daag den heelen dag gewerkt aan twee schilderijtjes, 's morgens 't een - en daarvoor moet de zon schijnen en 's middags 't ander - 'k kreeg van daag de aankondiging voor Arti - 't is half September, dus heb 'k nog mooi tijd om ze goed af te maken. - Van Samson heb 'k niets meer gehoord, - dat gaat dus net als 'k verwacht heb, slecht. - 't schilderij had 'k in Rotterdam opgegeven voor f 400.- maar 'k had hem gezegd f 300-. - Chap had me verteld dat hij er f 250 voor geven woû - en daarvoor had hij 't kunnen krijgen - maar we hebben er geen woord over gewisseld.<br>Ik eet tegenwoordig niet meer bij Hein en Willem - ik vind 't ook prettiger en vrijer zoo als nu, vooral omdat ze zoo laat aten altijd en we daardoor dikwijls langer in de Bodega zaten of ergens anders dan mij persoonlijk aangenaam was,- ik zie ze ook niet meer - de aanleiding<b>¶</b>was in de autoritaire wijze van handelen van Willem - je herinnert je dat 'k wel eens weggebleven ben als we samen aten bij Kras, dat wist 'k ook gewoonlijk niet vooruit - nu, dan was er den volgenden dag geen eten voor mij, op Willem's lastgeving. Nu is dat Maandag ook gebeurd omdat 'k dien dag met François was en met hem wou gaan eten; - 'k weet niet precies meer wat Willem zei tegen me 's avonds - in ieder geval heb ik dadelijk gezegd dat 'k in 't vervolg ook niet meer kwam, eenvoudig omdat 'k vrij wil zijn - en we zijn van elkander gegaan zonder rancune. Ze zijn nu druk aan 't werk en ik ontloop hun, 's avonds, - omdat 'k liever vroeg naar huis ga en graag alleen ben. 'k Ben gisteren avond bij Van Lier geweest in de Amstelstraat, maar 't stuk was heel leelijk en werd leelijk gespeeld ook. - Beb, 'k ben nog altijd niet beter en voel erg moe, - 'k begrijp niet hoe 't komt - 'k doe niets dat verkeerd kan zijn - 'k baad zelfs heelemaal niet meer,<b>¶</b>ik denk dat die vier daagjes bij Beb me goed zullen doen, - o mijn lieveling was 't toch maar al Saturdag - Mijn Beb, 'k zag gisteren zulke mooie perziken; - 'k kon niet laten om er 'n paar uit te kiezen voor mijn Bebpy - Beb, heb je ze gekregen? Bebpy, smaakten ze naar meer?<br>Volgens Kapteyn z'n brief moet hij vandaag in Zandvoort gekomen zijn, - daar moet 'k nu 's gauw naar toe en ook 's 'n dagje naar Ewijkshoeve.<br>Maar 'k heb m'n model alweer besteld voor Woensdag - dat moet 'k wel zoo vooruit doen, anders gaat ze ergens anders poseeren. - Beb, dit is de laatste brief vóor Saterdag en dan komt Pim in persoon. Bebpy wat heb je liever, 'n brief van je Pim (en die zijn er dikwijls hoor!) of je eigen jongen zelf? Ik weet 't wel - en ook dat ik wel wou dat dat brieven schrijven niet meer noodig ware! Maar toch niet om 't schrijven. Dag mijn lieve lieve Beb, mijn liefste kindje - Bebpy-mijn. Als je dezen leest zal 't nog zoowat 'n dag moeten duren.<br><br>Dag mijn eìgen Beb,<br>je<br>Pimmy, jouw jongen<br><br>Dag mijn Bebpy.<br>","annotationData":[]}},"shortName":"1891-07-30","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1096_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1096_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1096_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1096_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1096_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1096_002_X-0.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1096_002_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1096_002_X-1.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Vloten, Elizabeth van"},{"field":"Plaats","value":"Amsterdam"},{"field":"Datum","value":"1891-07-30"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Elizabeth van Vloten"},{"field":"Signatuur","value":"XXX A 46, 1096"}]}