{"id":17271,"name":"Witsen, Willem Arnoldus aan Vloten, Elizabeth van | 1891-08-28","paralleltexts":{"Transcription":{"text":"<b>¶</b>Vrijdag morgen 28 Aug. 1891<br><br>Mijn lieveling, nu sta je zeker op dit oogenblik aan 't station te Ruurlo of je bent onderweg in de groote laan maar dat denk 'k toch niet want 't is bijna tijd voor je trein. - Beb, waait 't daar niet erg, - gelukkig is er 'n veranda'tje waar je toèn die velocipède van Martha in zette. - Bebpy en nu ga 'k je volgen op je reis, - op je reis die je elke minuut 'n heel eind dichter bij je Pim brengt, - en om kwart over éenen kom je hier de straat voorbij - Bebpy lief, 'k zal je niet zien, ook niet kunnen zien - want dan ben 'k aan François bezig, - vandaag den heelen middag. - Mijn eigen lieve Beb, mòrgen om dezen tijd ben je op weg van Haarlem, en morgen om dezen tijd zal ik, dat is Pim Bèbpy d'r eigen jongen, zòo ongeduldig worden, zóo verlangend, - maar dan duurt 't ook niet lang meer is 't wel Beb, - o Bebpy mijn kom je 'n beetje vroeg? Want 's middags na de koffie komt 't model weer tot vier uur - en als Beb dàt zou willen doen, - Pim komen gezelschap houden bij z'n diner? Dan krijgt<b>¶</b>Beb wel niet veel bizonders maar voor eén keer vind ze dat niets, hè Beb - ik zelf eet hier nu al bijna de heele week en 'k voel me zóo goed, - Beb dat zal wel heerlijk wezen, Bebpy? - Dan kun je met een 't atelier 's zien met gas en de lamp, dat is zoo gezellig - maar o als Beb er dan in zit! - Beb, mijn Beb, gisteren had 'k je brief al naar de groote post gebracht toen 'k terug kwam en 't kistje en de tasch ging openmaken, - 'k had gedacht zoo op 't gezicht dat in de tasch ook eieren waren - en nu was 't zoo'n heerlijke verrassing om die heide er uit te halen en in flesschen te zetten. Nu staat ze prachtig, zoo bekend, - o 'k ken ze zoo - en 't ruikt zóo heerlijk naar buiten, naar de groote hei! - Beb, gisteren middag is 't model niet gekomen, ze heeft zeker verkeerd begrepen en zal vandaag komen denk 'k, - maar dan kan 'k haar niet hebben. Fr. is gisteren op z'n tijd van 4 uur gekomen en 'k ben al 'n heel eind voor m'n ets van hem. - Nu heb 'k gisteren den heelen middag liggen lezen, en daardoor hoofdpijn gekregen, - maar die is nu weer weg.<br><b>¶</b>François en ik zijn tegenwoordig aan 't schieten met Flaubert buks - hij schiet heel goed - beter dan ik. Beb, je moet zien al die wapens hangen boven m'n hoofd boven de hoek bank - al die oude dingen uit m'n jongenstijd - 't staat wezenlijk heel aardig.<br>Beb, nu ben je al tusschen Vorden en Zutphen. - Beb, je zit toch niet in 'n dames coupé - zeker in 'n niet-rooken, alleen met z'n drieën, - en je reist niet met ons bekend dik conducteurtje, - die gaat 's avonds pas terug. - Mijn lieve Beb, mijn lieveling tot morgen, tot morgen mijn Beb? - Nu ga 'k even uit voór de koffie en dan komt Fransje. Dag mijn lieveling, dag mijn Beb, - krijg 'k nog 'n briefje mijn Bebpy? - Zeker te druk gehad met pakken?<br><br>Dag Bebpy - tot morgen - dan komt Beb bij haar eigen jongen, - Bebpy<br>jouw<br>Pim, dag.<br>","annotationData":[]}},"shortName":"1891-08-28","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1108_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1108_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1108_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1108_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1108_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1108_002_X-0.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Vloten, Elizabeth van"},{"field":"Plaats","value":"Amsterdam"},{"field":"Datum","value":"1891-08-28"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Elizabeth van Vloten"},{"field":"Signatuur","value":"XXX A 46, 1108"}]}