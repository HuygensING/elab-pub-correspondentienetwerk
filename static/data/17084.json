{"id":17084,"name":"Witsen, Willem Arnoldus aan Vloten, Elizabeth van | 1890-08-XX","paralleltexts":{"Transcription":{"text":"<b>¶</b>Ewijkshoeve, donderdag avond<br>12 uur<br><br>Cramer is van avond gekomen, en 'k zat zoo half - of eigenlijk heelemaal niet te luisteren naar hun gepraat, - achteraf in 't half-donker - toen 'k opeens 'n hevige emotie voelde opkomen en 't gevoel had - maar 't vaste, zekere gevoel, dat jij of iets van jou in huis kwam - en dat duurde, duurde tot dadelijk - wàs dat dadelijk - de brieven en couranten werden binnengebracht - en, o - die zekerheid van m'n gevoel, dat is zoo wonderlijk - 'k jouw goeden, goeden brief - wèl bewaard in m'n handen voelde. En Cramer heeft van avond zóo, zoo heerlijk gespeeld, en ik heb staan luisteren in 'n kamer zonder licht - met m'n hoofd tegen de koude venster ruiten, met gesloten oogen die soms zich openden om te zien de violetgrijze<b>¶</b>, woeste regen luchten die henendreven voor 't dof-goude, zacht-matte licht van 'n zeer laten schemer -, en 'k werd telkens zoo koud-huiverend van dat mooie <i>in</i> en òm mij - zoo dicht bij jou die 'k àldoor bij me voelde, zoo goed en heerlijk en vertrouwend en groot.<br>Hoe heerlijk om je Vrijdag weer te zien - Vrijdag - den dag na morgen - 'k zal zijn om 9,59 in 't Centraal station te Amsterdam, en als je met dien trein niet komt zal 'k wachten tot dat je komt - maar 9.35 uit Haarlem is toch niet <i>te</i> vroeg voor je - is 't wel?<br>Ik kan me maar niet begrijpen dat 't gisteren ochtend was dat je van me weg ging - dat gezichtje even uit den trein en die toen wèg, weg - weg.<br><b>¶</b>Je weet niet hoeveel goed die brief me doet - en o dat je den mijnen niet vervelend vond - <i>en ook den schrijver niet</i>. - Niet? - maar dat ben 'k zoo gewoon door àl die menschen die zoo half zijn en zoo weinig zien; - net als die meneer hier naast - alleen kan me dat zoo bitter weinig schelen - als ze me maar met rust laten en niet te veel laten bloeden - maar wat 'n heerlijkheid om er eén te weten, de liefste van àl z'n droomen - die wèl beter weet - en met zachte, milde handjes de wonden heelt! O hoe dankbaar ben 'k voor àl dat mooie dat je me zoo gaarne geeft van dien onmetelijken rijkdom.<br>En gaan we dan die etsen zien en mag 'k den heelen dag mèt je zijn? Zal 't weer zoo zijn als in Arnhem en in<b>¶</b>Utrecht op dien hoogen Dom? - Weet je wat 'k maar voortdurend zie? - Die hoge berken achter jouw grijze boschje met die zon daar achter in op 't groene mos - die fijn blauwe lucht en koele bedauwde schaduwen - en dan dat zwarte gevoel daarbij - die angstige zekerheid van dien ongezien naderenden, kwaadwillenden mensch. - Nu ben 'k moe, en ga 'k naar bed om te denken en te droomen van die goede, mooie.<br><br>Dag,<br>","annotationData":[]}},"shortName":"1890-08-XX","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1113_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1113_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1113_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1113_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1113_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1113_002_X-0.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-1113_002_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-1113_002_X-1.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Vloten, Elizabeth van"},{"field":"Plaats","value":"Baarn"},{"field":"Datum","value":"1890-08-XX"},{"field":"Annotatie","value":"SWW dateert: [eind augustus 1890]"},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Elizabeth van Vloten"},{"field":"Signatuur","value":"XXX A 46, 1113"}]}