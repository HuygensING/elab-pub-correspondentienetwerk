{"id":26215,"name":"Verwey, Albert aan Alberdingk Thijm, Karel Joan Lodewijk | 1895-06-15","paralleltexts":{"Transcription":{"text":"<b>¶</b>Noordwijk aan Zee<br>15 Juni '95<br> <br>Amice,<br>Goes was gister juist hier. Ik heb met hem afgesproken dat hij bij tijds een vel kopij zal  sturen. Van Jelgersma verwacht ik twee vel, en het stukje van mijn zwager, een apart artikeltje, is 9 blz. Bij elkaar maakt dit iets minder dan 9 vel, en dan staat er nog een novelletje van Aletrino dat er eigenlijk in moet. Als Tak nu iets stuurt zou ik verder maar niets aanvragen: er bestaat ook nog een kans dat v.d. Horst wat heeft.<br>Het treft uitmuntend dat onze gemeenschappelijke depressie<b>¶</b> is komen te vallen in de komkommertijd. Ik ben nu nog úiterst breekbaar, en bizónder geneigd het met een minimum af te doen.<br>Hoe komt Erens zoo onbeleefd te zijn! ik zal trachten die N.G. in te zien.<br>Ja, geluk met je opname in de officieele geletterdheid. Ik heb de Meester die er mij naar vroeg, gister geantwoord dat ik bedanken zal. Zij zullen, denk ik, een gedrukt bericht sturen en dan zal het best zijn te antwoorden dat men gevoelig is voor de welwillendheid, maar de benoeming niet wenscht aan te nemen. Lieve God, we kunnen de letterkunde toch niet bevorderen in overleg met alle slechte novellisten<b>¶</b> en verzen-schrijvers van Nederland! Om niet te spreken van het ongetelde heer van kommiezen-chartermeester en adjunct-archivarissen uit alle provincies. Bovendien is deze beleefdheid eene die hoofdzakelijk de kas van de maatschappij ten goede komt.<br>Een prachtig bericht was wat je me van Van Looy schreef: ik zou het eigenlijk als een zeer zware grieving gevoeld hebben als hij zijn vroeger voornemen had uitgevoerd.<br>Ik heb nu al een heel afschuwelijken roman ter bespreking gekregen: Bouton de Rose, door J. Morgan de Groot. Geloof je dat je hekel zich luchtiger zal<b>¶</b> laten hanteeren dan je droomveer, laat ik het je dan sturen. Een onschuldig boek is Zomer, met een Max en Kitty erin - het heeft me een avond van herstellende zieke zoetjes vervroolijkt. Als er nog iets anders is dat ik je sturen kan? Gorters Ethica?<br>A.s. Dinsdag komt mijn zuster en begint de maskerade-pret in Leiden. Ik acht het dan mijn plicht als niet-arbeidend familielid, erheen te gaan.<br>Ik hoop dat je beter wordt. Groet je vrouw en Jopie.<br>Je toegenegen<br> <br>Albert Verwey<br>","annotationData":[]}},"shortName":"1895-06-15","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey130823/VAT1895/VAT18950615_0001.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey130823/VAT1895/VAT18950615_0001.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey130823/VAT1895/VAT18950615_0002.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey130823/VAT1895/VAT18950615_0002.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey130823/VAT1895/VAT18950615_0003.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey130823/VAT1895/VAT18950615_0003.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey130823/VAT1895/VAT18950615_0004.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey130823/VAT1895/VAT18950615_0004.jp2"}],"metadata":[{"field":"Afzender(s)","value":"Verwey, Albert"},{"field":"Ontvanger(s)","value":"Alberdingk Thijm, Karel Joan Lodewijk"},{"field":"Plaats","value":"Noordwijk aan Zee"},{"field":"Datum","value":"1895-06-15"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"Prick"},{"field":"Bewaarplaats","value":"Letterkundig Museum, Den Haag"},{"field":"Collectie","value":"Archief Van Deyssel"},{"field":"Signatuur","value":""}]}