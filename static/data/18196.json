{"id":18196,"name":"Witsen, Willem Arnoldus aan Vloten, Elizabeth van | 1902-10-02","paralleltexts":{"Transcription":{"text":"<b>¶</b>Amsterdam 2 Oct. 1902<br><br>Ik heb heelemaal geen moeite met dien grond Betsy maar ik kan geen initiatief nemen om iets te doen om de zaak tot 'n einde te brengen omdat 'k geen macht heb om in jouw naam te handelen sints 't uitgesproken vonnis dat den 10<sup>en</sup> Sept. in kracht van gewijsde gekomen is en waarover B. je schreef. Ik <i>kan</i> niets aan v. Hamel overdragen omdat hìj evenmin voor jou kan handelen als ik. De akte van overdracht is op joùw naam en moet geteekend worden en dat kan v. Hamel zoowel als ik en ieder ander als jìj maar 'n volmacht geeft. Je hebt mij dus maar te zeggen wien je wilt machtigen om dien grond te koopen (officieus heb ik dat gedaan, maar er moet 'n notariëele akte van overdracht van gemaakt worden) dan zal ik je 'n volmacht op zegel laten zenden door den Notaris die je dan geteekend terug zendt. Ik wil 't natuurlijk graag doen en als 'k van van Hamel spreek of van 'n ander is dat alleen om mijzelf niet op te dringen.<br><b>¶</b>Wat die geldkwestie betreft daar heb 'k nog 's goed naar geïnformeerd: 't is, nu je mama je dat geld wil leenen oneindig voordeeliger voor je om geen hypotheek te nemen; want als je dat doet (je zou er een kunnen krijgen voor ⅔ van de waarde) moet je de rente betalen tegen geldcours, tegenwoordig 5 à 5½% - maar dan moet 't huis in aanbouw zijn en dan krijg je bovendien twee à driehonderd gl. onkosten, zoo dat je alleén aan de hypotheek al over de duizend gl. zou moeten betalen en verder 'n jaarlijksche rente van 'n kleine negenhonderd gl. terwijl je de kans nog loopt dat ze je meer vragen als de geldcours stijgt (die is dikwijls 6%) en daarenboven moet je je verbinden voor 'n zeker aantal jaren. Je mama laat je 4% betalen, zonder onkosten, zoodat 't je zeker 'n 4 à 500 gl. scheelt, 't eerste jaar en verder jaarlijksch 'n paar. Je mama rekent er trouwens op om je dat geld te leenen; dat is onze laatste afspraak en uit 'n brief van v. Hamel<b>¶</b>dien ze mij zond blijkt dat ze er al werk van gemaakt heeft en dat v. Hamel er voor zorgen zal. Je kunt dus aan Willem Bauer schrijven (hij is weer veel beter) om 'n plan voor je te willen ontwerpen van 'n huis dat ± f 15 000 mag kosten - en als hij aan 't bouwen is en je hebt 't geld noodig kun je 't aan v. Hamel vragen. Makkelijker kan 't toch niet. Schrijf mij nu even wien je wil machtigen dan zal 'k aan den Notaris vragen je 'n volmacht te sturen. Begrijp je 't nou goed?<br>Ik heb je brieven met 'n loeb bestudeerd om er geen woord van te verliezen. Ze schrikken me niet af want 'k begrijp dat 't 'n verademing voor je moet wezen om je eens uittespreken. Ik wil heelemaal niet dat je me hoog blijft houden en als 'k ertegen in opstand kom is 't omdat 'k <i>weet</i> dat je je in sommige opzichten vreeselijk vergist. Maar 'k zal je niet meer zeggen wat 'k ben en wat 'k niet ben want daar heb je niets aan en 'k ben bovendien zelf schuld aan de voorstelling die je je van mij hebt moeten maken. En als 'k 's nachts wakker lig en denk aan alles wat je schrijft en alles wat gebeurd is en aan de lieve mannetjes dan weet 'k dat<b>¶</b>jij er ook wel aan denken moet, soms, - voor mìj - hoe m'n leven geworden is, wat 'k missen moet en voelen - al spreek 'k 't niet uit - o, veel liever niet! ( en dan weet 'k dat 't geen behoefte van je is, als je zóo schrijft, om 'n gevallen mensch, 'n ongelukkig man te trappen en te kwetsen - maar dat 't 'n uiting is van 'n <i>te</i> groot verdriet, 'n uiting die je goed moet doen. En wat zou 'k er aan hebben - stèl dat 'k 't kòn - om je tot andere gedachten te brengen? Je zou er toch maar ongelukkiger door zijn, is 't niet?<br>Je hebt me nog niet geantwoord aan welk adres 'k je geld kan sturen. Of wil je 't bij jou hebben? 'k Heb 't klaar liggen, frs. 1 000, en zal je dan over 'n week of 6 weer 1 000 zenden. Maak je maar niet ongerust over 't dure leven later, met lessen voor de jongetjes enz. Als je de rente aan je mama betaald hebt, heb je nog f 4 000 over, daar kun je ruim van leven. Bovendien krijg je toch 'n f 11 000 kapitaal van mij die je altijd kan gebruiken voor de opvoeding van de jongens, waarvan ze alle drie, als ze 't willen, kunnen studeeren.<br>Ik schrijf niet koud en bedacht, Betsy - 'k kan me niet op m'n gevoel laten gaan en dat zou ook nergens goed voor zijn. Neem dit voor lief - 't is goed bedoeld al houd 'k me aan feiten.<br><br>Wees allemaal hartelijk gegroet.<br><i>W</i>.<br>","annotationData":[]}},"shortName":"1902-10-02","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0963_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0963_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0963_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0963_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0963_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0963_002_X-0.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0963_002_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0963_002_X-1.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Vloten, Elizabeth van"},{"field":"Plaats","value":"Amsterdam"},{"field":"Datum","value":"1902-10-02"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Elizabeth van Vloten"},{"field":"Signatuur","value":"XXX A 46, 963"}]}