{"id":18904,"name":"Witsen, Willem Arnoldus aan Witsen, Jacoba Helena Elizabeth | 1915-01-04","paralleltexts":{"Transcription":{"text":"<strong>¶</strong>[S.S.] New Amsterdam<br><br>4 Januari 1915<br><br>Gisteren middag ben ik weer niet aan tafel geweest niet door zeeziekte maar omdat 'k weer zoo'n pijn heb op dat oude plekje in m'n darmen en geen eetlust. M<sup>r.</sup> Enthoven en ik spelen nu heel wat af. Tijdens 't diner heb 'k op hem gewacht in de rookkamer en 's av. zijn we weer aan den gang gegaan. Van morgen is de zee weer veel kalmer, de storm is bedaard, maar 't regent, zoodat 'k nog niet buiten ben geweest. Gisteren heeft de boot maar goed 200 mijlen geloopen tegen den storm in; gewoonlijk over de 300 en 't maximum is 400 - dat scheelt ons zeker weer<strong>¶</strong>'n uur of 6 met aankomen. De Amerikanen hier noemen Marietje 'quite a hero' dat ze zich zoo goed houdt. De meeste dames zijn onzichtbaar. De zuster van M<sup>r.</sup> Enthoven, Mevr. Matkin (ze is getrouwd met 'n Rus, cellist van naam in z'n land) ligt den heelen dag in haar cabin en slikt voortdurend pillen! M. heeft haar willen overtuigen dat ze er uit moet komen want afleiding is de beste remedie en de frissche zeelucht op 't dek is ook heel wat aangenamer dan de benauwde atmosfeer van 'n cabin. Maar ze wil er niet van weten; ze zegt: 'U moet mìj vertellen wat 'k doen moet op reis. Heb zoo veel gereisd! Ben op Cuba geweest!' Dat doet natuurlijk de deur toe.<br><strong>¶</strong>Iemand die op Cuba is geweest! Nu gaat M. 't probeeren met de andere dames: Mrs. Heinze (de duitsch Amerikaansche) is gisteren aan den lunch al aan tafel geweest, wel bleek maar 't is zonder ongelukken afgeloopen. - Nu is er nog 'n famille met kinderen, 'n dame die zich alleen maar vertoond heeft toen we nog in de Maas lagen, den 1<sup>en</sup> avond. Of 't 'n duitsche is of 'n Amerikaansche is nog niet bekend. M. gaat er nu eens op af.<br>Zoo'n boot is toch wel 'n merkwaardigheid - je kunt er letterlijk alles krijgen, en alles prachtig. Vooral natuurlijk wat voeding en comfort betreft, altijd versch brood, heerlijk brood, krentenbrood, bruinbrood, van alles! alle mogelijke visch, vleesch en wild; de heerlijkste appelen, mandarijnen sinaasappelen, bananen en prachtige druiven. Drukkerij aan boord voor 't drukken van de menu's en programma's (altijd muziek aan tafel en 's av. in de social Hall). 't Gekst vind 'k dat er altijd versche bloemen zijn, 'k begrijp absoluut niet hoe die bewaard worden! Zoo'n reisje is bepaald heerlijk hoor, en zoo opwekkend! Ook hebben we dagelijks bulletins van de draadlooze telegrafie o.a. 't vergaan van de 'Formidable'. - Morgen zijn we ongeveer op de helft. - Als je de snelheid van de boot constateert, krijg je eenig idée van den afstand, dag en nacht door met enorme vaart en je ziet niets, niets dan eindelooze golven, 't is prachtig!!","annotationData":[]}},"shortName":"1915-01-04","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB79E42-7-WIT27_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB79E42-7-WIT27_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB79E42-7-WIT27_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB79E42-7-WIT27_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB79E42-7-WIT27_002_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB79E42-7-WIT27_002_X.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Witsen, Jacoba Helena Elizabeth"},{"field":"Plaats","value":"Aan boord schip, bestemming New York"},{"field":"Datum","value":"1915-01-04"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Koninklijke Bibliotheek, Den Haag"},{"field":"Collectie","value":"Verzameling brieven W. Witsen"},{"field":"Signatuur","value":"KW 79 E 42"}]}