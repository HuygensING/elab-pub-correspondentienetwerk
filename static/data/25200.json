{"id":25200,"name":"Verwey, Albert aan Vloten, Martha van | 1885-11-17","paralleltexts":{"Transcription":{"text":"Je brieven inspireeren me, Martha. Als ik ze lees krijg ik lust om Verzen te maken en daarin álles te zeggen wat ik weet van de dingen, waar je over nadenkt - en die me sints lang zóo somber gemaakt hebben dat ik huilen moest en dán schrijven.<br>Ik schrijf je dit - omdat je den laatsten zin van je brief geschreven hebt. Over mijn portret, meen-ik. Ik maak daar uit op dat je een uitdrukking van mijn gezicht begrepen hebt, die tot nu toe - gelukkig voor mij! - niemand had verstaan. Gelukkig - omdat ik schuw ben voor 't toonen van een intimiteitsgezicht. Je weet hoe 't gaat als je lang stil zit of staat - dan denk je niet om je stemmingen en om je gezicht ook niet. Eer ik het gemerkt had, had Veth me geschilderd zooals ik niet zijn wou op een tentoonstelling. Hij begreep, geloof-ik, zelf niet wat hij had gedaan.<br>","annotationData":[]}},"shortName":"1885-11-17","facsimiles":[],"metadata":[{"field":"Afzender(s)","value":"Verwey, Albert"},{"field":"Ontvanger(s)","value":"Vloten, Martha van"},{"field":"Plaats","value":"Onbekend"},{"field":"Datum","value":"1885-11-17"},{"field":"Annotatie","value":"Concept (S&vdW). S&vdW dateert: [na 17.11.85]. Datering op grond van A. Verwey aan M. van Vloten [na 17.11.85] (eerste concept), dat gedateerd is op grond van M. van Vloten aan A. Verwey 17.11.85 (S&vdW). Scan(s) niet beschikbaar"},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"S&vdW"},{"field":"Bewaarplaats","value":"Onbekend"},{"field":"Collectie","value":""},{"field":"Signatuur","value":""}]}