{"id":18158,"name":"Witsen, Willem Arnoldus aan Vloten, Elizabeth van | 1902-06-04","paralleltexts":{"Transcription":{"text":"<b>¶</b>v. Lennepkade 4 Juni 1902<br><br>Ik ga je maar even 'n woordje schrijven moef - anders weet je niet eens dat 'k je dikken brief gekregen heb, er staat vreeselijk veel in en mijn lot is om je te antwoorden met kattebelletjes, want schrijven zooals 'k van mijzelf uit zou willen, kan 'k toch niet, niet alleen uit onmacht van uitdrukking maar omdat 't onbegonnen werk is - denk maar 's aan al die gesprekken op al die wandelingen van de laatste 6 weken. Ik heb ook geen geheim op te lossen, je kunt 't zelf nagaan denk 'k, evengoed als ik zelf, als je maar op mijn standpunt gaat staan; maar dat moet wel moeielijk zijn voor je omdat jezelf zoo'n heel andere natuur hebt en op zoo'n ander plan leeft; maar je heb 'n goed geheugen en je weet alles nog wel wat we bepraat hebben. - Als je nu weet<b>¶</b>zooals toen dien avond in dat kamertje bij Mulder, hoe alles in elkaar zit dan moet je er verder niet over denken want dan wil je er altijd wat aan verhelpen en dat geeft maar weer verdriet en teleurstelling.<br>Ik heb aan Eijlander geschreven en hem zijn geld gestuurd maar 'k heb nog geen antwoord. Die boel uit Noordwijk kwam op 'n morgen hier voor de deur in de v. Lennepkade op 'n ijzeren motorboot. Kitty had mij den vorigen avond 'n briefkaart geschreven dus was 't niet eens zoo onverwacht. 't Spijt me, nu je niet tevreden ben over de Holland dat 'k 't daarheen heb laten brengen, maar enfin, 't staat daar goed bewaard en 'k geloof niet dat de Gruyter beter is. De kosten van dat extra reisje zijn me nog al meê gevallen, die schipper uit Noordwijk rekende maar f 35.-. Ik had je al eerder willen schrijven maar heb gewacht tot 'k in Aerdenhout was geweest, om je dat meteen te kunnen<b>¶</b>vertellen. Gisteren ben 'k met Bauer bij dien M<sup>r.</sup> v.d. Arend geweest en hebben we gemeten en gedaan en alles besproken. Ik weet nu alles en kan je dus helpen in 'n besluit maar per brief gaat 't slecht. Wanneer zal 'k 's komen? Zaterdag 14 en 'n paar volgende dagen? Ik moet dan weer aan m'n schilderij; 't werk wil nog niets, hoewel 'k tamelijk wel voel - wel nog die hoofdpijn maar niet zoo dikwijls en minder hevig. Dit omdat je er naar vraagt - 'k schrijf over mijzelf liever niet - 't is 'n prachtige hoek grond en dunkt mìj, mooier gelegen dan Bauer en mooier dan Breitner ook. Willem Bauer is zoo goed als beter, vertelde z'n moeder, (Suze schonk 'n kopje thee) en kan weer aan 't werk. Je huis kan dus als er 'n beetje gang achter gezet wordt, over 'n jaar klaar zijn; maar we moeten dan eerst bespreken hoe je 't hebben wilt van ligging en grootte enz. W.B. zal wel gauw<b>¶</b>met 'n plan klaar zijn. - Wat dom van me om je in Utrecht zoo alleen te laten staan! 'k Heb er zoo'n spijt van gehad in den trein en daarom telegrafeerde 'k. Maar 'k dacht dat alles zoo goed zou gaan (die Ko ook om er niet te zijn) - omdat er nogal tijd was.<br>Van die fiets begrijp 'k niets, - hij stond wel op 't reçu want 'k heb er met den chef nog over gesproken omdat 'k dacht dat hij er niet op stond. Maar ze hebben 'm zeker niet meê gegeven.<br>Schrijf me 's of 'k den 14<sup>en</sup> zal komen? Ik heb bedenktijd gekregen van M<sup>r.</sup> v.d. Arend tot 20 Juni - 't geld heb 'k er al voor liggen. Ik schrijf nu maar niet meer - 'k heb er hoofdpijn van en 't is zoo warm, zoo warm! 'k Bepraat alles verder liever, 't is al gauw, Zaterdag over 'n week. Maar schrijf even of 't goed is anders durf 'k niet te komen.<br><br>Dag lieve Moeder, dag lieve jongetjes<br>","annotationData":[]}},"shortName":"1902-06-04","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0950_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0950_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0950_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0950_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0950_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0950_002_X-0.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0950_002_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0950_002_X-1.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Vloten, Elizabeth van"},{"field":"Plaats","value":"Amsterdam"},{"field":"Datum","value":"1902-06-04"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Elizabeth van Vloten"},{"field":"Signatuur","value":"XXX A 46, 950"}]}