{"id":17987,"name":"Kool, Catharina aan Witsen, Willem Arnoldus | 1900-02-05","paralleltexts":{"Transcription":{"text":"<strong>¶</strong>Arnhem 5 Febr. 1900<br><br>Waarde Wim,<br>In de hoop dat je ons zult willen helpen, waag ik het bij je aan te komen kloppen. Het geldt een broeder in nood; zoo hoog, dat er een fondsje voor bij elkaar gebracht mòet worden. De noodkreet kwam rechtstreeks tot mevr. Böhtlingk Proelst waar ik hier voor eenige dagen logeer. Het is een bekende van hen: de Amsterd. litterator Querido, op zijn pen aangewezen en na vele benarde levensomstandigheden nu juist zoover dat door een geregelde uitkering zijner uitgever, hij in staat was met zijn gezinnetje<strong>¶</strong>net rond te komen. Nu heeft een zware ziekte hem overvallen en de D<sup>r.</sup>, die hem uit vriendschap behandelt, verklaart: dat 't uit geheele krachts uitputting is; levensgevaar nu geweken en het hoofd helder gebleven; maar 3 à 4 maanden sterke voeding, rust en verpleging, hoog noodig om hem weer in arbeidsstaat te brengen. De middelen daartoe zijn ten èenemale afwezig en om in het noodigste te kùnnen voorzien voor hem, in dezen tijd, heeft Marie Böhtlingk als eenige uitkomst, het plan opgevat, om aan haar bekenden onder de schilders, te vragen: haar te steunen door de toezending van iets uit hun portefeuille, schets, ets, of litho, waardoor zij een verloting kan organiseren. Zij vroeg mij haar te helpen<strong>¶</strong>en vandaar mijn verzoek om je medewerking. Ik weet wel dat er wel zoo heel veel malen op die manier aanvragen tot je zullen komen, maar toe wendt je deze keer niet af en doe het met een gul hart en ons ter wille?<br>Ik hoop zóó dat je iets zult willen zenden, dàn zoo spoedig mogelijk aan het adres van<br>Mevrouw M. Böhtlingk Proelst<br>te Arnhem.<br>Ik hoop van harte dat 't ul. goed gaat en je jongetjes gezond opgroeien, mij is zulk een allerliefste indruk van hen bijgebleven!<br>Mama laat je vriendelijk<strong>¶</strong>groeten, zij is op het oogenblik bij haar zuster Huidekoper gelogeerd, hoewel nauwelijks van Influenza hersteld en nog door oorpijnlijkheid onder behandeling, maar zoo verlangende te komen om de zoo zeer droevige toestand van oom en tante H. beiden, die zeer snel gesloopt worden door inwendige kwaal en elkaar wel binnenkort zullen volgen. Zij droeg reeds vèel leed.<br><br>Gegroet met uw vrouw, en gedenk in oude vriendschap<br>Cath. Kool.","annotationData":[]}},"shortName":"1900-02-05","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB75C51-KOO01_001_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB75C51-KOO01_001_X.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB75C51-KOO01_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB75C51-KOO01_002_X-0.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB75C51-KOO01_002_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB75C51-KOO01_002_X-1.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB75C51-KOO01_003_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB75C51-KOO01_003_X.jp2"}],"metadata":[{"field":"Afzender(s)","value":"Kool, Catharina"},{"field":"Ontvanger(s)","value":"Witsen, Willem Arnoldus"},{"field":"Plaats","value":"Arnhem"},{"field":"Datum","value":"1900-02-05"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Koninklijke Bibliotheek, Den Haag"},{"field":"Collectie","value":"Collectie Witsen"},{"field":"Signatuur","value":"KW 75 C 51"}]}