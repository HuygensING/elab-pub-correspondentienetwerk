{"id":25297,"name":"Verwey, Albert aan Veth, Jan Pieter | 1888-07-30","paralleltexts":{"Transcription":{"text":"Rozengracht 57<br>Amsterdam<br>30 Juli '88<br> <br>Beste Jan-Piet,<br>Ik heb zoo'n mooie kennisgeving gekregen: ik wist niet dat jullie al zóo gauw trouwen gingt. Mag ik eens gauw in Bussum komen? Soms geniet ik in mezelf wat jij gezocht hebt en nu hebben gaat, het mooie voor anker liggen, de zee uit, en straks de mooie rivier op, die je uit hebt gekozen toen je de kust langs keekt. Maar dan moet ik weer zoo'n beetje zee bouwen, voel ik. Ik kom eens kijken aan jouw riviermond. Zul je Anne een hand voor me geven?<br>Je stukje over Pissarro zal ik laten zetten, schoon er eigenlijk plaats noch tijd meer is. Meer schrijven zou ik je niet raden. De correctie zal ik waarnemen.<br>Het adres van Kloos is bij H. Vooys, Voorstraat, Katwijk a-Zee, en het mijne ook na de eerste Augustus-week.<br>Groet Anne en geloof me je vriend.<br>Albert.<br>","annotationData":[]}},"shortName":"1888-07-30","facsimiles":[],"metadata":[{"field":"Afzender(s)","value":"Verwey, Albert"},{"field":"Ontvanger(s)","value":"Veth, Jan Pieter"},{"field":"Plaats","value":"Amsterdam"},{"field":"Datum","value":"1888-07-30"},{"field":"Annotatie","value":"Scan(s) niet beschikbaar"},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"S&vdW"},{"field":"Bewaarplaats","value":"Onbekend"},{"field":"Collectie","value":""},{"field":"Signatuur","value":""}]}