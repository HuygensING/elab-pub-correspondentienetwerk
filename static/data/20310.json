{"id":20310,"name":"Israels, Isaäc Lazarus aan Witsen, Willem Arnoldus/Schorr, Augusta Maria | 1922-09-22","paralleltexts":{"Transcription":{"text":"<strong>¶</strong>22 Sept.<br><br>Beste Wim en Marie, als men hier niet zoo vreeselijk bestolen werd zou het hier heusch nog niet zoo onhoudbaar zijn - men went aan alles zelfs aan 't stelen van die kamerjongens. Batavia dat ik eerst afschuwelijk vond vind ik nu nog de eenig dragelijke plaats van Java. Nu is 't waar dat ik toevallig een zeldzame gelegenheid vond om te werken hier en dat is dan ook de eenige reden dat ik hier blijf tot 18 october, dan vertrek ik met de Vondel (jelui boot!).<br>Ik ben hier in zoover gelukkig dat wel verre van mij over de warmte te beklagen, 't eenige wat ik op dit land tegen heb is dat de zon somtijds nog weggaat!<br>Ik heb namelijk ontdekt dat men de Javanen natuurlijk juist <i>in</i> de zon moet laten poseeren al schreeuwen zij dan ook moord en brand: ponos! ponos! Jawel dat verstaan wij niet natuurlijk. Naarmate ik dichter bij 't uur van vertrek kom (ik moet nu wel weg want ik ben al 4 keer van boot veranderd) vind ik 't hier natuurlijk steeds mooier.<br><strong>¶</strong>Eigenlijk ril en beef ik bij 't idee dat ik weer blanda's moet schilderen want waarachtig wat zeg jij nou Marie wat is er aan die Blanda's eigenlijk aan?<br>Aapmenschen noemen wij ze, maar, om te schilderen, is de leelijkste toch <i>altijd</i> nog mooier dan zoo'n idiote verwaande <i>blanda</i> met haar reusachtig dikke derriere en kuiten en schoenen met hooge hakken.<br>Apropos en Correa die beweerde dat jij, Wim, je leven waagde als je weer hier zou komen!! Geloof maar gerust, 't klimaat is hier heerlijk, de kwestie is maar dat je hier <i>zon</i> moet schilderen om er geen last van te hebben.<br>Ga jelui weer met mij terug? Wie weet??? Marie wil wel dat voel ik van hier.<br>Ik vrees dat ik wel niet meer bij Zach zal komen. Laat ik effen gauw zeggen dat behalve Zach, Teillers, nog een enkele, ik de Hollanders hier niet erg aardig vind. God god wat een onvervalschte Batavianen. Gelukkig kijken zij De inlanders nooit aan en vinden dat <i>niets</i>. That's our chance!<br>Tot spoedig weerziens!!<br><br>Always yours,<br>Isaac","annotationData":[]}},"shortName":"1922-09-22","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB75C51-ISR63_001_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB75C51-ISR63_001_X.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB75C51-ISR63_003_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB75C51-ISR63_003_X.jp2"}],"metadata":[{"field":"Afzender(s)","value":"Israels, Isaäc Lazarus"},{"field":"Ontvanger(s)","value":"Witsen, Willem Arnoldus/Schorr, Augusta Maria"},{"field":"Plaats","value":"Weltevreden [Jakarta]"},{"field":"Datum","value":"1922-09-22"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Koninklijke Bibliotheek, Den Haag"},{"field":"Collectie","value":"Collectie Witsen"},{"field":"Signatuur","value":"KW 75 C 51"}]}