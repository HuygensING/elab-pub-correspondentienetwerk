{"id":25458,"name":"Verwey, Albert aan Verwey Jr., Christoffel | 1894-11-07","paralleltexts":{"Transcription":{"text":"<b>¶</b>Nw/z 7/XI/94<br><br>Beste Chris, je hoort maar weinig van me. Hoe maak je 't? Ik leef in 't droomenland van myn denken en dichten: een gelezen of in me zelf gevonden vers houdt me den heelen dag bezig, en ik vergeet myn familie en myn betrekkingen voor de maatschappy. Het tydschr. neemt weinig van myn tyd: het is dadelyk heel goed gegaan, zoodat het bestaan kan, en er is ruim kopie zoodat ik niet hoef te leveren. Wat neemt alles een tragisch verloop: van al wat myn eerste letterkundige jaren mooi maakte is haast niets meer over. De N.G. is vervallen van zichzelf en zal wel ophouden. Kloos is niet meer die hy vroeger was. Van al het moois dat je verwachtte is niet veel terechtgekomen. De fout ligt natuurlyk aan je verkeerde voorstelling: wy denken altyd dat een mooie toestand tot in 't oneindige zichzelf zal voortzetten en vermenigvuldigen. We zien met onze illusie en niet met tevredenheid en dankbaarheid. 't Is toch ook al <b>¶</b>mooi genoeg zoo. Perk, Kloos, Gorter, v. Deyssel: er zyn weinig tyden geweest dat een hollandsch dichter in zoo'n ryk milieu leefde als ik gedaan heb en nog wel doe. En dan het mooie europeesche leven van tegenwoordig waarin het streven al zoo'n eenheid krygt en de uitingen zoo nieuw en helder zyn. Er zyn allerlei europeesche schryvers op 't oogenblik die ik graag lees, en dat is misschien wel de vooruitgang by myn vorige periode dat ik me toen in een omgeving van Hollanders voelde, en nu van Europeanen. Voor my die ook, voor myn deel, wil biechten wat de tyd op het hart heeft, begryp je dat dit iets belangryks is.<br>    Het moderne, het dadelyke leven van tegenwoordig trekt me nu het meest aan. De vorige jaren hier op Noordwyk heb ik geschiedenis gestudeerd. Ik wou den oorsprong van onzen tyd kennen, van de idees en gebruiken en voorstellingswyzen erin, om een ondergrond te hebben als ik zelf er mee in aanraking <b>¶</b>kwam. Daarom heb ik veel lektuur etc uitgesteld die ik nu in-eens kryg.<br>    Ben je op de hoogte van het nieuwe Christendom dat aan 't opkomen is? In 't laatste nummer van 't tydschr. kun je een stuk lezen van D<sup>r</sup> Bierens de Haan, een jong dominee te Ootmarsum (Overyssel). Het eigenaardige is dat dit christendom, hoewel het de hoofdzaak niet aantast, zich filosofisch en artistiek maakt, zooals alles in onzen tyd trouwens. Dit moet het doen om beter den stryd te kunnen opnemen met de moderne neigingen die zich ook in wysbegeerte en kunst gaan uiten of geuit hebben. Die stryd is al begonnen en zal zeker in lang niet ophouden, - tenzy de sociale bewegingen met hun grof geschut alle partyen tegelyk omverblazen, waar ook kans op is. Heb je gezien in België de nieuwe verkiezingen. Aan zulke dingen zie je hoe onverwacht de groote beroeringen in de wereld zyn. Nu, het ga je wel. Schryf me<b> ¶</b>gauw eens. Mama is hier tot vreugde van de kinderen, die allemaal pleizier hebben. Kit is gezond en ik werk.<br><br>Groet ze thuis van ons.<br>Je liefhebbende<br>Albert.","annotationData":[]}},"shortName":"1894-11-07","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB15413_0001.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB15413_0001.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB15413_0002.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB15413_0002.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB15413_0003.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB15413_0003.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB15413_0004.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB15413_0004.jp2"}],"metadata":[{"field":"Afzender(s)","value":"Verwey, Albert"},{"field":"Ontvanger(s)","value":"Verwey Jr., Christoffel"},{"field":"Plaats","value":"Noordwijk aan Zee"},{"field":"Datum","value":"1894-11-07"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Diplomatisch"},{"field":"Herkomst transcriptie","value":"Kets e.a."},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Albert Verwey"},{"field":"Signatuur","value":"XLI B 15413"}]}