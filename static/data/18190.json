{"id":18190,"name":"Witsen, Willem Arnoldus aan Vloten, Elizabeth van | 1902-08-09","paralleltexts":{"Transcription":{"text":"<b>¶</b>den Haag Zaterdag 9 aug. 1902<br><br>Nou, lieve Beb, 'k ben bij je mama geweest; zij begon met me te zeggen wat haàr idée was n.l. 'n huis voor je te laten bouwen, naar haàr eigen inzicht en je dat te verhuren. Ik heb toen gezegd dat joùw idée heel anders was, nl. 'n huis te laten bouwen naar je eigen goedvinden, waarvoor zìj je 't geld zou leenen tegen 'n bepaalde rente, 'n huis dat dus je eigendom is, en dat je vrij wou blijven hoeveel grond je eromheen wildet hebben en hoe groot je 't huis zou bouwen. Na wat heen en weer praten waarbij ze me vroeg of <i>ik</i> dat ook zoo vond, heeft ze alles toegestaan. Ze schrijft vandaag aan v. Hamel dat de Bouwmaatschappij om f 8 000. voor den grond zal komen en de verdere kosten, na opgave van Bauer, zal ze betalen tot 'n som van f 25 000 in 't geheel tegen 'n rente van 4%. Dat is dus in orde. - Martha, die in Noordwijk logeert, en die 'k maar even zag want je mama wou met me alléen zijn, en die toen naar de Verwey's is gegaan, vertelde me dat Bauer weer ziek is in Bussum; maar in joùw geval<b>¶</b>zou 'k hem toch maar schrijven of hij 'n plan voor 'n huis voor je wil maken met prijsopgave - zeg hoe je 't hebben wil, hoeveel kamers, eén of twee verdiepingen enz. en noem hem 'n som b.v. 12 à 15 000. In 't laatste geval komt de heele boel op 'n f 23 000 en houd je f 2 000 over die je altijd wel noodig zal hebben voor 't een of ander dat je je wil aanschaffen of voor dingen waar je vooruit niet op rekent, omheining om den grond, in orde maken van den tuin, kosten van den Notaris, enz. Ook moet er in begrepen zijn 't honorarium van den architect.<br>Wat je brief betreft, je hebt wel gelijk maar 'k zal er maar niets meer van zeggen want dat zou altijd 'tzelfde zijn en die wanhopige brief maakt mìj ook wel wanhopig - lief van je dat je over de jongetjes schreef, lieve brave mannen!<br>Je mama wou wel een en ander weten en begon er voortdurend over en met dingen van haar zelf uit die er niets meê te maken hebben, maar 'k heb gezegd dat 'k daar liever niet over sprak maar dat 'k haar wel <i>dit</i> wilde zeggen dat jìj je niets te verwijten hadt en dat alle schuld aan mìjn kant is en dat je 'n trouwe goeie vrouw was enz. Toen zei ze: ‘'k dacht<b>¶</b>dat jìj 'n goeie man was’ waarop 'k geantwoord heb ‘'k dacht oòk dat 'k 'n goeie man was maar 't is wel gebleken dat 'k 't niet ben’. Zij vertelde me dat Willem gauw komt; - ik ben nu van plan om Willem te schrijven of 'k hem spreken mag, om hem dat geld terug te geven. Als dat gebeurt, mag 'k dan met hem spreken, heelemaal open, zooals 'k tegen je zelf spreek? Mag dat, Beb? 't Is niet voor mìj, dat begrijp je wel want 'k kan niet anders dan mijzelf beschuldigen - maar 'k voel me verplicht doordat hij altijd zoo goed geweest is.<br>Ben je nu al in Brussel geweest en is Ite bij je? Of ga je nog?<br>Ik weet niet of je misschien al aan Bie geschreven hebt, - als je 't niet gedaan heb doe 't dan; die boedelscheiding duurt tòch al zoo lang, September of October - en hoewel die niets te maken heeft met de scheiding zelf, zijn er zóo veel formaliteiten noodig, naar 't schijnt, dat 't maar 't beste is als ze 'n begin kunnen maken. Schrijf maar dat je hèm machtigt of 'n ander, - of dat je zelf er voor over komt, je hoort van hem dan wel wannèer - 't duurt nog 'n heele tijd. Dàt doet er nu wel niet toe,<b>¶</b>maar hij dient dan toch te weten hoe je 't verkiest.<br>Ik dank je voor je brief, daar sta je heelemaal in zooals je bent en 'k weet wel dat je geen min achting voor me hebt, ik schreef dat je er 't recht toe hadt. - Och, 'k weet 't immers allemaal wel.<br>Ik heb je toèn in Ede ook al gezegd, in 't bosch dat 'k niet kan accepteeren al wil je me vergeven - 'k voel me te ver van je, - niet op eén plan - o 'k had 't wel anders gewild, als 't gekund had maar dan had 'k immers iemand anders moeten zijn! Och, laten we er niet meer over spreken - 't geeft immers niets - maar 'k dank je voor al 't lieve in je brief Beb, - en 'k begrijp 't heel goed.<br>Gelukkig dat 't gezeur over dat geld met je mama nu uit is, en dat je kan doen zooals je wilt. Mijn ets is bijna af, dus blijf 'k nog eenige weken hier om te drukken.<br>Zal 'k je die portretjes nog zenden?<br><br>Dag Beb<br><i>W</i><br><br>'k Moet gauw naar de drukkerij, als 'k soms vergat iets te schrijven komt 't wel later, 'k heb geen tijd om 't overtelezen.<br>","annotationData":[]}},"shortName":"1902-08-09","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0960_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0960_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0960_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0960_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0960_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0960_002_X-0.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_UBAHSXXXA46-0960_002_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_UBAHSXXXA46-0960_002_X-1.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Vloten, Elizabeth van"},{"field":"Plaats","value":"Den Haag"},{"field":"Datum","value":"1902-08-09"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Elizabeth van Vloten"},{"field":"Signatuur","value":"XXX A 46, 960"}]}