{"id":24168,"name":"Hell Jr., Willem Frederik van/Fraterman, Angenita Cornelia aan Verwey, Albert/Vloten, Katharina van | 1892-05-21","paralleltexts":{"Transcription":{"text":"<b>¶</b>Amboina 21 Mei 92.<br><br>Beste Albert en Kitty,<br><br>Alweer onze hartelijkste gelukwenschen bij de gelukkige geboorte van Mea; natuurlijk is Kitty nu weer krachtig en gezond en is ze trots op haar twee lieve duinbloemen. Wij zijn, (moet ik zeggen tot onze schande?) nog altijd tevreden met onze Anneke die al heel leuk begint te babbelen, gemengd Hollandsch en Maleisch. 't Is een vroolijk kind en heel Ambon kent haar en liefkoost haar mollige wangetjes; onze kinderen zijn in Indië meestal bleek en pappig, doch Anneke heeft een Hollandsche kleur; hoe vin jelui haar laatste photo of heb ik die nog niet gezonden? Nu is ze al weer veel wijzer want de groei gaat na het eerste jaar met groote sprongen - vooral wat het intellect betreft. Nu we maar één spruit hebben kunnen we ons ook maar met die ééne bezighouden en daardoor des te nauwkeuriger al de phases waarnemen die ze doorloopt; want komt er zoo'n tweede lieveling bij dan wordt de liefde en <u>tijd</u> verdeeld tusschen twee, ergo zien we van ieder de helft of van de oudste nog minder dan de helft. <b>¶</b>Zeer zeker moet er nu vooreerst maar geen kleine komen; Kitty moet wat rust hebben - liefst een jaar of drie vier; dan worden de vrouwen weer jong; echter moest je er twee om je heen hebben Albert en nu ben ik zoo heel bang dat je daar weer niet mee tevreden zult zijn en je naar een klaverblad om je heen verlangt; trouwens, met mama Kitty samen vormen ze nu een klaverblad. Waarom heet de kleine niet Kitty?<br>    Wat je me nu vertelt van de verhoudingen van de borstkas en van het gestel en de voorspelling omtrent de voorwaarden voor 't opgroeien kan ik met mijn critisch-medischen kop niet vatten. Wie is er zoo'n profeet in Noordwijk - of ben je het zelf Albert? Hoe wil je een gestel meten? Wie is toch de medicus in Noordwijk?<br>    Met het bundeltje verzen op het rijstpapier zal je ons zeer zeker aangenaam verrassen; natuurlijk ben ik verlangend naar je phantasie op Anneke - en naar je gedachten over mij.-<br>    Wat doe je met je Bijbelsch drama? Wordt het gespeeld - is tegenwoordig de aangewezen weg voor het proefspelen van werken niet de Tooneelschool?<br>    <b>¶</b>Je zit dus niet alleen meer onder schilders - maar ook onder musici. Alles voor ons armen, die op 4° van den evenaar af zwoegen en werken, herinnering. In 3 jaar bijna zag ik geen één schilderij! Kan jij je zoo iets wel voorstellen?<br>    Waar is jou portret door Veth? Heeft Van Eeden het nog of heb je het nu zelf?<br>    Lieven Nyland ken ik niet; zeer zeker is hij Van Eeden niet aangenaam; toch moet jelui de vent minnen; want een medicus is zelden ouderwetsch - ergo zal hij ook in literatuur liever den nieuwen weg opgaan.<br>    Hier in Indië moet ik jelui nog vaak verdedigen; ze schetteren er op los onder elkander totdat de dokter toevallig langs komt; ik zie aan hun snuiten waar ze over spraken, verzoek ze het gesprek voort te zetten, laat ze schetteren tot ze er erg ver zijn ingeloopen en pak ze dan één voor één aan met grof geschut; natuurlijk werpen ze me te hooi en te gras nog een bom naar het hoofd maar ten slotte geven ze toe dat ze behooren tot de 'onbevoegde beoordeelaars'; dat hun ''t is onbegrijpelijk' wil zeggen 'ik, met mijn kop kan er niet bij - maar - - - heb er ook nog weinig moeite voor gedaan om er bij te komen.' <b>¶</b>Toch win jelui ook in Indië voortdurend veld. <br>    Erg geven ze af op Van Deyssel; een 'Liefde' is verschrikkelijk - zijn kritieken zijn onbeschoft etc. etc.; dan hebben ze het weer over zijn lange zinnen etc - allemaal van die aanmerkingen die een schooljongen ook kan maken. Maar ik geloof dat jelui het meeste veld wint omdat de ouderen niets geven - niets produceeren. En Doorenbos weer in Holland; natuurlijk in niets veranderd dan in leeftijd - ergo bij hem achteruitgang - nietwaar?<br>    Heinsius is me opeens weer trouw gaan schrijven - elke maand een brief - de bekeerde zondaar. Hij werkt hard en zal zeer zeker nog menige wetenschappelijke arbeid publiceeren. Amersfoort is hem te militair - nu 'k wil 't best gelooven dat hij met die officiertjes weinig op heeft; 't is bijna niets dan kaf met een enkelen korrel koren.<br>    Of ik mijn jeugd thans als een roes soms navoel? of ik die misschien nu reeds weer terugwensch? Zeer zeker was 't een roes - een roes door zoovele en zoo groote geneugten dat er heel wat moet gebeuren om ons weer in zoo'n roes te doen komen. Toch zullen we na 10 jaar over dezen tijd van nu misschien nog opgewekter denken. <br><br>En nu - nog hartelijkste groeten aan jelui beide - Anneke groet Liesbeth en Mea.<br>tt <br>Willem en Anna.<br>","annotationData":[]}},"shortName":"1892-05-21","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB6/UBAHSXLIB6333_0001.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB6/UBAHSXLIB6333_0001.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB6/UBAHSXLIB6333_0002.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB6/UBAHSXLIB6333_0002.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB6/UBAHSXLIB6333_0003.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB6/UBAHSXLIB6333_0003.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB6/UBAHSXLIB6333_0004.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB6/UBAHSXLIB6333_0004.jp2"}],"metadata":[{"field":"Afzender(s)","value":"Hell Jr., Willem Frederik van/Fraterman, Angenita Cornelia"},{"field":"Ontvanger(s)","value":"Verwey, Albert/Vloten, Katharina van"},{"field":"Plaats","value":"Amboina [Ambon]"},{"field":"Datum","value":"1892-05-21"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Diplomatisch"},{"field":"Herkomst transcriptie","value":"Kets e.a."},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Albert Verwey"},{"field":"Signatuur","value":"XLI B 6333"}]}