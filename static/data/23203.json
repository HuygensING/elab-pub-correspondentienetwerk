{"id":23203,"name":"Veth, Jan Pieter aan Verwey, Albert | 1894-08-12","paralleltexts":{"Transcription":{"text":"<b>¶</b>Bussum 12 Aug '94<br><br>Waarde Albert, Ik hoop dat je het niet aanmatigend of opdringend zult vinden, maar ik zou heel graag in de eerste aflevering van het tydschrift plaats krijgen voor het volgende sonnet, wat ik me verbeeld heb nogal zuiver te zijn, en onder mijn naam geplaatst kan worden -<br><br>Sinte Maria ter Sneeuw.<br>----<br>'t Veld was, na stillen nacht met wit belegen,<br>    Wonderbaar vredig wit, wijd uitgespreid,<br>    Gelijk een vlekkloos hermelijn tapijt,<br>Zich over de aarde breidend, allerwegen.<br><br>    Een zachte vacht van stille heimlijkheid,<br>Geruischloos van den hemel neergezegen...<br>Teedre formatie van een donzen regen,<br>    Liggend in 't lichtend kleed van heiligheid.<br><br>En vromen vonde' in versche sneeuw geschreven,<br>    Een reuzig kruis, den top naar 't Oosten richtend...<br>        Spraken dan zacht van dit geheimenis, -<br><br>    En zij verstonden 't hemelsch teeken, stichtend<br>Een heerlijk huis, tot eere der verheven<br>    Vrouwe Maria, die Gods Moeder is -<br>----<br>Vindt ge het by geval wat zonderling een losloopend vers te drukken, en is er nog wel een tweede pagina voor mij over, dan ben ik zoo vrij daartoe het volgende hier bij te voegen: <br> <br><b>¶</b>Uit het latente<br><br>'t Novemberluchtje druilt zoo stil.... zoo stil,<br>    Daar sluipt geen lichtglimp van het effen grijs;<br>De boomen soezen in droef takgetril<br>    Op een stijf rijtjen, en één lange lijs<br><br>Hoog opgeschoten in een scheeven gril<br>    Van maagre lijnen, steekt erg eigenwijs<br>Achter twee logge hooiberge' uit - die wil<br>    Wat wimplen, met zijn uitgeslagen rijs.<br><br>Maar druilt àl mee - En toch, dit is niet klaaglijk<br>    Dit slepend leven met zijn doffen schijn.<br><br>Mij zijn de felle furien minder draaglijk,<br>    Die wonden slaan van giftigende pijn.<br><br>En zulke stemmen ruischen meest behaaglyk,<br>    Die uit het duister van 't latente zijn -<br>----<br>Het stuk over peinture dat ik wou maken is niet klaar omdat ik de documenten niet kon krijgen. Nu maak ik een artikel van een pagina of drie over Fransche teekeningen. Wanneer en waar moet het er zijn? en wat denk je van de verzen?<br> <br>Gegroet<br>tt<br>Jan Veth<br><br><br>","annotationData":[]}},"shortName":"1894-08-12","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB15922_0001.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB15922_0001.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB15922_0003.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB15922_0003.jp2"}],"metadata":[{"field":"Afzender(s)","value":"Veth, Jan Pieter"},{"field":"Ontvanger(s)","value":"Verwey, Albert"},{"field":"Plaats","value":"Bussum"},{"field":"Datum","value":"1894-08-12"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":"Gedichten"},{"field":"Transcriptie","value":"Diplomatisch"},{"field":"Herkomst transcriptie","value":"Kets e.a."},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Albert Verwey"},{"field":"Signatuur","value":"XLI B 15922"}]}