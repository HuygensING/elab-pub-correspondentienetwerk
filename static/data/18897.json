{"id":18897,"name":"Witsen, Willem Arnoldus aan Gorter, Arnold Marc | 1915-02-XX","paralleltexts":{"Transcription":{"text":"<strong>¶</strong>De deur die je op de achterzijde ziet blijft gesloten, behalve bij officieele gelegenheden. De toegang tot de fine arts building is door de hoofd ingang aan beide zijden van 'n enorme hall waar beelden staan en enkele decoratieve doeken hangen. Daar moet men parapluien en stokken afgeven en van daar uit kan men circuleeren door al de afdeelingen. Daar onze section nog niet àf is (voor de 4<sup>e</sup> zaal is nog altijd het burlap niet gearriveerd) en wij links van Zaal A grensen aan Hongarije en rechts aan Argentinië, welke beide zalen nog geheel leeg zijn, hebben wij tijdelijk deze deur opengesteld met 'n guard erbij als toezicht en om de menschen te weigeren die hun parapluie of stok niet hebben afgegeven in 't hoofdgebouw. In de Amerikaansche afdeelingen is het burlap bespoten met roode en groene en donker bruine waterverf. De zaal van Whistler is behangen met wit mousseline over 't oorspronkelijken burlap. De zaal van Duveneck is donker rood, andere zalen zijn donker groen, waarbij daar de coat heel licht groen of rose is.<br>Ons burlap doet 'n beetje flets en over 't algemeen en vooral voor onze hollandsche schilderijen die over 't geheel genomen tooniger zijn (gelukkig) dan andere, is dat grijs &amp; paars niet gelukkig. - Ook de gele band doet niet mooi. Er zijn te veel kleuren in onze zalen. Het lila van de gordijnen en kussens is mooi en die groene banken is 'n succes, vooral omdat nergens anders banken zijn, noch buiten noch in de andere afdeelingen en de menschen zijn allen doodmoe door 't slenteren op die reuzen tentoonstelling en vallen bij ons aanmechtig neer! Voorloopig stuur 'k je maar alleen deze zaal. <br><strong>¶</strong> [Tekening van wand met genummerde kunstwerken; eronder lijst met namen van de kunstenaars]<br>1, 4, 11, 8 zijn stoplappen<br>Naast 2 links en rechts van 12 zijn deuren<br>Die naast 12 is dezelfde deur als die naast Pieters<br><br>1 Vlaanderen<br>2 Is. Israëls<br>3 Blommers<br>4 ?<br><br>5 Haverman<br>6 Th. Schwartze H.M. de Koningin<br>7 Bauer<br>8 ? 9. Is. Israëls<br><br>10 Blommers<br>11 Mej v.d. Willigen<br>12 v.d. Weele<br><strong>¶ </strong>[Tekening van wand met genummerde kunstwerken; eronder lijst met namen van de kunstenaars]<strong><br></strong>1 Koster<br>2 du Chattel<br>3 Ives Browne<br>4 Akkeringa<br>5 Tholen<br>6 Bosse<br>7 Bosse<br>8 Nakken<br>9 Monnickendam<br><br>10 Wandscheer<br>11 Martens<br>12 Garjeanne<br>13 Jurres<br><br>14 is 'n steenen portiek<br>om de deur<br>6 hangt op 'n brand-<br>deurtje, in 't kastje br.slang<br><br>Daardoor kon 'k Monnik niet direct naast de deur hangen. Mooi symetrisch is 't niet maar 'k kon er niets aan doen. Overigens zijn deze wanden even mooi van licht<br>als de anderen, tot in de hoeken toe.<br><strong>¶</strong>Deze licht gewelfde coat is fijn licht n.l. beplakt met grijze vellen papier warm grijs die later bespoten worden met 'n soort kalk.<br>[Tekening van wand met genummerde kunstwerken; eronder lijst met namen van de kunstenaars]<br><br>1 Moen<br>2 Zoetelief Tromp<br>3 Steelink<br>4 v. Essen<br>5 Krabbé<br>6 Bastert<br>7 Gorter<br>8 Witsen<br><br>9 Deutman<br>10 Berckemeier<br>11 Mastenbroek<br>12 Alb. Roelofs<br>13 Garms<br>Een en twee zijn stoplappen<br>Naast 13 is 'n deur naar Hongarije<br><strong>¶</strong>In de Amerikaansche afdeelingen is deze coat licht groen of roze en ook wel als de onze. De onze is 't mooist!<br>[Tekening van wand met genummerde kunstwerken; eronder lijst met namen van de kunstenaars]<br><br>1 Pieters<br>2 Goedvriend<br>3 Dijsselhoff<br>4 Th. Schwartze<br>5 Krabbé<br>6 Breitner<br><br>7 Mesdag<br>8 Witsen<br>9 Gort[bi[?]er<br>10 v.d. Tonge<br>Twee &amp; negen zijn stoplappen<br>Naast 1 is 'n deur<br>Tien hangt evenals twee op de anderen kant op 'n vooruitstekend gedeelte<br><strong>¶</strong>Onze vrienden die je dit mocht laten zien, kan je de verzekering geven dat ze allen, zonder uitzondering goed hangen. - 't Licht is prachtig ook 's avonds electrisch. 't Verschil van plaats was voornamelijk afhankelijk van de grootte en van de formaten. 't Spreekt van zelf dat 'n schilderij van Garms b.v. niet kan hangen op de plaats waar jij hangt, en omgekeerd. 't Is altijd 'n moeielijke kwestie, niet? en ondankbaar ook, al 't werk dat je er aan hebt. Maar in dit geval was de plaatsing buitengewoon moeielijk omdat er zooveel groote schilderijen zijn en heel weinig goede kleine.<br>Ik kan je zeggen dat 'k in 't begin met m'n handen in m'n haar heb gestaan. Er is ook te veel voor de ruimte. Ook moest ik de 4<sup>e</sup> zaal gelijktijdig uitzetten om te weten hoeveel 'k kon bergen. Daar staan ze nog omdat we doordat 't burlap maar niet komt, daar niet voort kunnen. Die zaal is nu met gordijnen afgesloten zoolang van de grafische afdeeling. Ook de zalen links en rechts van de 4<sup>e</sup> zijn nog leeg.<br>De beeldhouwerken staan voor 't grootste gedeelte in de grafische sectie. Gelukkig dat daar plaats was! In de 2<sup>e</sup> zaal staan alleen twee bronzen aan beide uiteinden van de bank. Die 2<sup>e</sup> zaal is even goed als de 1<sup>e</sup>. v.d. Waay prijkt daar in 't midden, ook Oldewelt en Mastenbroek. Daar hangt ook o.a. Frankfort &amp; v.d. Maarel, Bastert, Wiggers Surie, Weyns etc. 't Geheel is heel goed, even goed als dat van de 1<sup>e</sup> zaal. Van Bosse, den decorator van de Holland building en van Ledeboer die onder hem werkt, heb 'k, op verzoek van M<sup>r.</sup> Torchiana, drie schilderijen geplaatst. Twee kleine van Bosse en eén van Ledeboer. Dat laatste komt in de 4<sup>e</sup> zaal.","annotationData":[]}},"shortName":"1915-02-XX","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER5_001_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER5_001_X.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER5_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER5_002_X-0.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER5_002_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER5_002_X-1.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER5_003_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER5_003_X-0.jp2"},{"title":"05: Blad 5","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER5_003_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER5_003_X-1.jp2"},{"title":"06: Blad 6","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER5_004_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER5_004_X.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Gorter, Arnold Marc"},{"field":"Plaats","value":"San Francisco"},{"field":"Datum","value":"1915-02-XX"},{"field":"Annotatie","value":"SWW dateert: [februari? 1915]"},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Particuliere collectie Paul Gorter"},{"field":"Collectie","value":""},{"field":"Signatuur","value":""}]}