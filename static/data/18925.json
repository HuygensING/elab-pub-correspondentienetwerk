{"id":18925,"name":"Witsen, Willem Arnoldus aan Gorter, Arnold Marc | 1915-03-26","paralleltexts":{"Transcription":{"text":"<b>¶</b>San Francisco 26 maart 1915<br>Amice Gorter,<br><br>Het tentoonstellings bestuur heeft mij gevraagd of er bezwaar was van enkele schilders foto's op te nemen in den catalogus. De uitgever van den catalogus doet het niet om er goed meê te verdienen, want gewoonlijk - er komt ook 'n catalogue de luxe - wordt er geld bij gelegd. Maar in ieder geval is het 'n eer om daarin te staan en natuurlijk 'n goede reclame, zoodat ik geantwoord heb dat er geen bezwaar tegen bestond. Wel kunnen afzonderlijke foto's van die enkelen die in den cat. komen, verkocht worden maar winst zit ook daar niet in en ik geloof dat niemand van ons daartegen bezwaar zou maken, zelfs al<b>¶</b>verdiende die man er wat aan. De keuze van die enkele schilders is aan mij overgelaten en dus heb 'k afgesproken dat 'k gaarne ter gelegener tijd met M<sup>r.</sup> Harshe de afdeeling zal rondloopen om de schilderijen die in aanmerking komen, aan te wijzen. Hoeveel 't er zullen zijn weet 'k niet, 'k denk op z'n hoogst 4 of 5.<br>De Vries sprak mij erover dat sommige schilderijen wel kans hebben om verkocht te worden, maar zeker <i>niet</i> tegen den gevraagden prijs. Over 't algemeen zijn die prijzen zeer hoog vergeleken bij andere afdeelingen. Hij zou graag gerechtigd zijn om 'n billijk bod te kunnen aanvaarden. Dat wordt wel eenigzins 'n moeielijke kwestie en in strijd met de bestaande bepalingen. Ik heb hem aangeraden<b>¶</b>er jou over te schrijven. Ik vind 't absoluut onmogelijk om daar nog verandering in te brengen, tenzij de schilder zelf 't doet, maar als 'k me niet bedrieg zijn de prijzen volgens de bepalingen onveranderlijk, zelfs met toestemming van den schilder. Schrijf er dus eens over. Wat je eigen schilderij betreft, dat schijnt nog al veel kans te hebben.<br>De Jury is nu bepaald op 3 Mei. a s. Ik hoorde 't op 't bureau en ook dat de officieele uitnoodigingen spoedig zullen worden rondgezonden. Het was Trask zelf die 't mij vertelde zoodat 'k er zeker van kan zijn.<br>Dr. Jason met de inzendingen van o.a Frankrijk, Italië, Hongarije komt omstreeks 10 april aan.<br>De verschillende commissioners zijn van de week gekomen.<br>Woensdag 24 l.l. is de Expositie officieel geopend door den Vice President van de Vereenigde Staten.<br><b>¶</b>Dien avond hebben wij in de California Building, een luisterijk feest bijgewoond, 't mooiste feest dat 'k ooit gezien heb.<br>Van de week heb 'k den count Albr. Monteglas, den recensent van den Examiner, gesproken, die mij vertelde dat 't de schuld was van den manager (de Vries) dat hij zooveel, en van de besten, namen had overgeslagen. Hij was natuurlijk niet bekend met hollandsche toestanden en had zich laten leiden! Ik heb hem nu nog eens rondgeleid en hij gaat er nog eens over schrijven, uitvoeriger. 't Is jammer dat we dat begonnen zijn met de Vries, - 't kost 'n heeleboel geld en hij is absoluut overbodig en zonder eenig nut!<br>Je zal je wel niet beklagen dat 'k te weinig schrijf, - 'k houd je graag van alles op de hoogte, zou alleen ook heel graag eens antwoord hebben! Ik hoop dat deze je zal bereiken. Naar 't schijnt wordt 't op zee langzamerhand werkelijk gevaarlijk!<br><br>Veel groeten aan allen<br>t.t.<br>Witsen<br>","annotationData":[]}},"shortName":"1915-03-26","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER3_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER3_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER3_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER3_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER3_002_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER3_002_X-0.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_PGORTER3_002_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_PGORTER3_002_X-1.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Gorter, Arnold Marc"},{"field":"Plaats","value":"San Francisco"},{"field":"Datum","value":"1915-03-26"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Particuliere collectie Paul Gorter"},{"field":"Collectie","value":""},{"field":"Signatuur","value":""}]}