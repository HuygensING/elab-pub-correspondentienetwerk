{"id":23457,"name":"Schalk, Henriette Goverdine Anna van der aan Verwey, Albert | 1892-07-12+13","paralleltexts":{"Transcription":{"text":"<b>¶</b>Dinsdag middag,<br><br>Ik wacht, met je te schrijven, tot ik me voel in een lichter oogenblik. Want ik maak niet gaarne droef, met papiere woorden de menschen waar ik van hou. En het allerminst wie mij schrijft als jij. Want in jou brief zit zoo de rust van de schoonheid, dat ik mijn zwarte buien voel als nachtvlinders, die aanvliegen tegen en dood ontsieren een mooi wit licht.<br>    Maar de lichte momenten zijn nu meer geworden, en een vasten troost tegen het donkere de gedachte aan hun mooi leven, die ik alleen in mij kweeken wil. - En dat angstdenken aan het erge oogenblik, dat soms nog opkomt en den adem doet stokken van beroerdheid - dat zie ik als een leelijke roofvogel, <b>¶</b>die knagen wil aan hun mooie herinnering. En sterk zijn is voor mij het telkens verjagen daarvan, door mij te binnen te roepen hun licht beeld. Totdat hij niet meer zal durven komen, om ons te bederven hun mooi leven. Dat wil ik doen en dat doe ik voor mij en mijne moeder. Want ik ben sterk genoeg, nu, om haar hand vast te grijpen en mee te nemen naar mijn tuin, weg van 't leelijke dat zóó beroerd en ellendig maakt de arme zwakke menschen. En zij kan het zoo zien, door mij. <br>    Het was lief, lief, lief van jullie voor den [Millet?] te zorgen. Hij ligt overdag beneden, dat iedereen er een beetje troost uit kan zoeken. En 's avonds neem ik hem mee naar boven, onder mijn arm. Mama kijkt er bijna evenveel in als ik. Maar zij zegt dat zij het zoo 'allerakeligst' vindt. Omdat de buiten-wereld en het <b>¶</b>leven zoo wreed tegen hem waren. Maar ik vind het niet allerakeligst. Het is mooi te zien hoe sterk hij was en 't leven onder zich liet, als iets dat niet raakte aan zijn kracht en zijn artiest-zijn. - Wel had ik Tennyson in mijn kast - maar was er toch niet toe gekomen. Nu wel. Eerst uit nieuwsgierigheid waar de + bij stonden. En toen In Memoriam, heelemaal. Ik kon het al wel goed. Maar dit geroerde mooi - dat niet van 't puurste mooi is - is juist wat ik nu noodig heb. Wel is het 'like dull narcotics dumbing pain'. Het kalmeert mij. En er is veel in dat ik net zoo voel. <br><br>Woensdag avond.<br><br>We zijn nu heel rustig; en rustig hebben wij drie gewandeld in de groote stilte van den avond, in de duinen, naar de zee. We liepen mama in het <b>¶</b>midden - en wij aan elke kant - als om haar te steunen. Zóó willen we voortaan wezen - aan elke kant van haar één. - De oude grootmoeder is weer vertrokken en ik voel nu zoo dankbaar, of al het erge voorbij is en alles makkelijker zal gaan. Want de menschen zijn goed, maar roepen telkens het erge weer wakker, waaraan ik niet denken wil omdat het beroerd maakt. Zij brachten gister mama er toe om weer op te rakelen die heele tocht ernatoe, en alles. - Is het dan niet genoeg, dat men zulke dingen éénmaal moet leven? Het is voor mij genoeg, om te rillen heèl mijn leven, als ik daàraan denk. <br>    <b>¶</b>Nu is je week met Gorter bijna om en dat zal je wel spijten. Het is mooi zoo zamen, Gorter en jij, en elk zich zeggen. Wat je zegt van 't verschil tusschen jullie naturen heb ik altijd zoo gevoeld. En nog iets in je brief waar ik in den laatsten tijd veèl over dacht en je wou zeggen als ik nog meer erover gedacht had - en nu is 't juist wat ik zeggen wou. Van de schoonheid. En dat zij is - nee, niet in ons - maar toch pas wòrdt door zooals wij haar zien, en voelen: ons gevoel voor de werkelijkheid, de kleur erân, de muziek erin. Dat had ik ook zoo begrepen. Dat is juist het mooie ervan - en het fragile ook. - Ik geloof niet, dat ik ooit zoo blij geweest <b>¶</b>ben in mijn leven, over mijn persoonlijkheid, en die bewust. Begrijp je dat? Het komt meest door jou, dat zij bewust werd. Die was wel weg, door zoo'n schok, de eerste dagen, maar kwam toch gauw boven. En heel blij ben ik dat ik - ik ben. Want het lijkt mij zoo veel harder voor een ander, voor ieder ander, die niet kan mooi maken het leven. Hoe komen ze het door? - Gek, maar dat is mijn grootste angst als we van hier gaan - dat weet ik dat zal gebeuren. Voor een poos, 't verliezen van mijn identiteit. Dat heb ik altijd eerst in een vreemde plaats, in andere omstandigheden - en omdat 'k altijd hier woonde, zal 't erg zijn, - deze keer.<br>    Heel benieuwd ben ik naar wat je zult schrijven over <b>¶</b>mijn verzen. Ik schrijf je daarna wat ik zelf vind. <br>    De tuin is nu niet meer zoo mooi als toen; de rozen verkleuren, dan komt er een paarsche tint over zoo'n bed, die leelijk is - de mooie sering over 't pad - zoo blank en groen als Kitty zei - is uitgevallen en de blaadjes dekken de aarde. Geel waaien de kastanjes en de iepen en popels zwart van wind. Maar vanavond was 't heel stil: de lindelucht in 't dorp; de hooigeur over de velden. We kwamen dicht bij jullie huisje en 't was vreemd er je niet te weten, in de verandah over 't stille groene land. Ik dacht dat ik jullie erg zou missen, maar je brieven zijn een essence uit je: net wat ik nu noodig heb. <b>¶</b>Dat is mooie troost. Ik wil wel graag zoo getroost worden. En zoó mogen schrijven is het mij ook. Er is niemand die ik het doen kan. Ze zouden me alle ongevoelig vinden, omdat ik anders voel dan zullie. Het is toch zoo veel beter nu alle menschen weg zijn. Ik moet nu aldoor denken aan Gorters:<br><br>En nu heb ik bloemrijke eenzaamheden.<br><br>Daar wil ik mee gaan slapen. 't Is half twaalf. Jullie slaap vast, na al dat loopen - Ik lees nooit brieven over. Liefs aan Kit.<br><br>Dag en dank <br>Jet.<br><b>¶</b><br> <b>¶</b><br>","annotationData":[]}},"shortName":"1892-07-12+13","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0003.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0003.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0004a.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0004a.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0004b.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0004b.jp2"},{"title":"04: Blad 4","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0005.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0005.jp2"},{"title":"05: Blad 5","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/14234738734891.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/14234738734891.jp2"},{"title":"06: Blad 6","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0007a.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0007a.jp2"},{"title":"07: Blad 7","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0007b.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0007b.jp2"},{"title":"08: Blad 8","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0008.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0008.jp2"},{"title":"09: Envelop voorzijde","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0001.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0001.jp2"},{"title":"10: Envelop achterzijde","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB11254_0002.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB11254_0002.jp2"}],"metadata":[{"field":"Afzender(s)","value":"Schalk, Henriette Goverdine Anna van der"},{"field":"Ontvanger(s)","value":"Verwey, Albert"},{"field":"Plaats","value":"Noordwijk-Binnen"},{"field":"Datum","value":"1892-07-12+13"},{"field":"Annotatie","value":"Plaats ontleend aan poststempel envelop (OPC). Datering ontleend aan poststempel, in combinatie met aanduidingen 'Dinsdag middag' en 'Woensdag avond'"},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Diplomatisch"},{"field":"Herkomst transcriptie","value":"Kets e.a."},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Albert Verwey"},{"field":"Signatuur","value":"XLI B 11254"}]}