{"id":23867,"name":"Kloos, Willem Johannes Theodorus aan Verwey, Albert | 1882-12-14","paralleltexts":{"Transcription":{"text":"<b>¶</b>14 Dec 82.<br> <br>Amice!<br>Ik heb de proef nog niet weggestuurd. Paap en ik hebben van harte gelachen om je grammaticale wijsheid en vooral om de overtuiging, waarmede je ze voordroeg. Er is maar éen coniugatie, niettemin, van het ww lachen, ik lachte (verouderd ik loech) ik heb gelachen, en als jij in je daaglijksche spreken zegt: ik heb er om gelacht, loop je groot gevaar, dat de menschen om jou lachen zullen, ‘<i>gelen</i> der blaren’ is wat het beeld betreft een zeer groote verbetering: er komt door dat éene woord een kleur over de strophe, die geheel past bij het sentiment en de voorstelling acheveert, schoon ik toestem dat de klank wat verzwakt. Maar hieraan mag je andere voordeelen niet opofferen, en ‘wanneer bij het gelen der blaren’ klinkt mij niet zo griezelig als jou, in de ooren, terwijl de andere lezing ontegenzeggelijk matter is. Paap is het hierin geheel met mij eens of beter, voordat ik mijn opinie geuit had, kwam hij er mee voor den dag.<br><b>¶</b>voor 't ‘hiaat’? van Vosmaer heb je gezet <i>geen</i>. Ik herinner me, dat je 't vroeger wel als een hiaat beschouwde, en ik zou ook niet weten, hoe je ‘mijn zachte armen ontvangen’ kunt lezen met elisie van de <i>e</i>. Ten laatste zou je niet laten staan sterre en maanlicht voor sterre- en maanlicht, zooals je veranderde? Dat - vind ik nog al onpassend voor een vers. Denk eens goed over dat <i>gelen</i> - ik stuur de proef nog niet weg.<br>Maar nu een les: ik houd er niet van om den schoolmeester uit te hangen, doch het volgende moet me toch van het hart. Je moest niet ‹-meer› van Vosmaer praten als ‘dien haagschen heer’: dat doet mij onaangenaam aan, niet alleen om Vosmaer, maar ook om jou. Als je geest en gemoed, zoowel als je fantasie en je vermogen om dat alles uit te drukken, zich blijven ontwikkelen, zooals zij dat tot dusverre gedaan hebben, dan zal je misschien een grooter dichter worden dan Vosmaer of ik of eenig ander van het levende geslacht. Maar dat neemt niet weg, dat Vosmaer op dit oogenblik, in wetenschap en kunst en levenservaring nog altijd een spanne en iets meer boven je staat. Al kan jij nu soms eenige details van fantasie of rhythmus beter vatten dan hij - Nanno, Amazone en ‘l'oeuvre de Rembrandt’, ‹etc»en zooveel anderen›, zijn werken, waartoe jij de krachten nog niet hebt, noch de kennis, die je <b>¶</b>zelfs nog niet geheel genieten en beöordeelen kunt, omdat je in je korte leventje nog weinig geleerd en nog niets geleden hebt. Of zou je denken, dat de kleine teleurstellingen en verdrietelijkheden van je dagelijksche leven iets anders dan wolkjes zijn, die uitregenende op je ziel, in druppeltjes van de philosophie, de voorbuitjes brengen van den storm, die over jou, als over ieder gevoelend en denkend mensch, te eeniger tijd heen zal komen?<br>Moest je Vosmaer niet eer dankbaar zijn, dat hij zich op een bloote aanbeveling van een derde, aan jou gelegen laat liggen, en zich de moeite neemt, over jou verzen na te denken. Je moest dat waardeeren, want je kent de wereld niet, en weet niet hoe weinig de menschen, zelfs de besten, in den grond huns harten om elkander geven. Daarom zelfstandigheid is goed en ik prijs die in je, maar het zij een zelfstandigheid met gratie en humaniteit, die het zich tot een plicht rekent, al het werkelijk groote buiten zich te vereeren en lief te hebben. Hopende, dat je dit ‹+eens› in je broeiende, spartelende, zweverige zieltje moogt overwegen,<br>tt.<br>Willem Kloos<br>¶<br>¶<br>","annotationData":[]}},"shortName":"1882-12-14","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB7/UBAHSXLIB7343_0003.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB7/UBAHSXLIB7343_0003.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB7/UBAHSXLIB7343_0004.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB7/UBAHSXLIB7343_0004.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB7/UBAHSXLIB7343_0005.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB7/UBAHSXLIB7343_0005.jp2"},{"title":"04: Envelop voorzijde","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB7/UBAHSXLIB7343_0001.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB7/UBAHSXLIB7343_0001.jp2"},{"title":"05: Envelop achterzijde","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB7/UBAHSXLIB7343_0002.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB7/UBAHSXLIB7343_0002.jp2"}],"metadata":[{"field":"Afzender(s)","value":"Kloos, Willem Johannes Theodorus"},{"field":"Ontvanger(s)","value":"Verwey, Albert"},{"field":"Plaats","value":"Amsterdam"},{"field":"Datum","value":"1882-12-14"},{"field":"Annotatie","value":"Plaats ontleend aan poststempel (OPC)"},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"VdS&B"},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Albert Verwey"},{"field":"Signatuur","value":"XLI B 7343"}]}