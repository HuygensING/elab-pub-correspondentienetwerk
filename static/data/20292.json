{"id":20292,"name":"Israels, Isaäc Lazarus aan Witsen, Willem Arnoldus | 1922-04-04","paralleltexts":{"Transcription":{"text":"<b>¶</b>Solo 4 April<br><br>Beste Wim,<br>Je portret van den G.G. is goed en zelfs uitstekend. Ik zag 't onlangs in Batavia. Het hangt op 't oogenblik prachtig, alleen op een groote witte wand die juist mooi doet achter 't wit van de jas en 't rood van de sjerp. De kop is zoo goed als je er ooit een geschilderd hebt, waarschijnlijk is 't wel het beste officieele portret door een Hollander gemaakt ik zou tenminste niet weten wie 't anders kon. Jammer dat 't niet bij ons te zien is want wie weet, of dàt niet juist jouw lijn is.<br>Je hebt dus in geen geval je tijd hier verloren zooals je weleens dacht, geloof ik. Een goed ding blijft een goed ding. Ik was naar Batavia gegaan om S. af te halen die kwam uit Engels Indië, ik heb de arme hier mee naar Solo genomen, weet niet of zij 't lang zal volhouden hier, op 't oogenblik<b>¶</b>vindt zij 't hier wel aardig en - Slier heerlijk!! Jelui moet weten dat dit hotel nu beter schijnt te zijn dan toen jelui er waren, de diners zijn een <i>beetje</i> zwaar soms: erwtensoep, rijsttafel, biefstuk en spekpannekoeken! D<sup><i>r</i>.</sup> Scheffelaar Klots, die met een dochter v. Briet is getrouwd, (hier) heeft al mijn studies in zijn huis opgehangen voor een tijdje, en 't mooist is dat hij er 3, en heel goed, verkocht heeft, en dat hier in Solo! Het is een aardig paar die twee Scheffelaartjes.<br>Overigens loopt het hier een beetje op z'n eind voor mij, geloof ik. Die Javanen zijn net als de lui bij ons. Bij verrassing, zoo'n eerste keer, kan je er heel wat van schilderen, maar zoodra ze op hun verhaal komen en je een beetje kennen, laten ze je stikken. De kwestie is maar om <i>voor</i> die tijd er wat van te maken.<br>Zoodra ik kan ga ik Zach eens opzoeken, wij liepen elkaar tot dusver steeds mis, en daarenboven hebben we 't allebei erg druk, hij vooral. Ik ben benieuwd hoe lang ik nog hier blijf, mij dunkt, de langste tijd heb ik gehad hier, dan ga ik voor mijn plezier nog eens wat rondtrekken en dan... heerlijk dat Europa ook nog bestaat!<br><br>Hartelijke groeten ook aan Marie<br>natuurlijk van je<br><i>isaac</i><br>","annotationData":[]}},"shortName":"1922-04-04","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB75C51-ISR58_001_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB75C51-ISR58_001_X.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB75C51-ISR58_002_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB75C51-ISR58_002_X.jp2"}],"metadata":[{"field":"Afzender(s)","value":"Israels, Isaäc Lazarus"},{"field":"Ontvanger(s)","value":"Witsen, Willem Arnoldus"},{"field":"Plaats","value":"Solo [Surakarta]"},{"field":"Datum","value":"1922-04-04"},{"field":"Annotatie","value":"Transcriptie van fotokopie"},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Koninklijke Bibliotheek, Den Haag"},{"field":"Collectie","value":"Collectie Witsen"},{"field":"Signatuur","value":"KW 75 C 51"}]}