{"id":18905,"name":"Witsen, Willem Arnoldus aan Witsen, Jacoba Helena Elizabeth | 1915-01-05","paralleltexts":{"Transcription":{"text":"<strong>¶</strong>[S.S.] Nieuw Amsterdam<br><br>5 Januari 1915<br><br>Gisteren hebben we nog geomberd en geschaakt en M. zit 's av. in den Social Hall waar muziek is en de kaptein gezellig zit te praten. Van nacht is 't zoo'n weer geweest dat we geen van beiden goed hebben kunnen slapen. We hebben nu al drie dagen storm maar vandaag staat er op 't bulletin: 'West gale' dat is veel erger. Maar 't is dan ook 'n lawaai en gestoot en gebolder en gegier! Het schip rolt vreeselijk en alles kraakt en schudt dat je als leek denkt dat 't met schip en ons allen gedaan is. Je begrijpt werkelijk niet hoe<strong>¶</strong>zoo'n schip 't uithoudt! Maar de kaptein rookt zijn sigaartje in de smoke room en al 't scheepsvolk en de stewards nemen er geen notitie van en wij, passagiers, doen nu ook maar of 't vanzelf spreekt en inderdaad, als je bezig bent, merk je 't soms niet eens. Maar we zijn vandaag maar 163 m. vooruitgegaan dat is 'n pieter klein beetje tegen den storm in en als 't zoo blijft zijn we de volgende week nog niet in New York. M. is van daag met den kaptein meê geweest in 't ruim waar duizenden canarie vogels zitten te zingen. Die komen uit Duitschland en worden uitgevoerd naar Amerika.<br><strong>¶</strong>Van avond heb 'k weer geschaakt met m<sup>r.</sup> Enthoven maar nu is hij gaan kaarten: bridge waar <i>ik</i> niet van houd. 't Is al bij half elf maar 'k ben zooeven naar den social hall geweest en in den cabin maar 'k kan M. nergens vinden. Waarschijnlijk is ze bij Mrs. Heinze of bij Mrs. Matkin, ze is dan hier en dan daar en maakt zich overal verdienstelijk. Ik zie er bepaald tegen op om naar bed te gaan met dat weer! Je moet die zeeën zien die dat groote schip laten dansen en hobbelen &amp; rollen of 't 'n notedopje was! Van morgen hebben we er naar staan te kijken, dan is 't wel prachtig en imposant maar 's nachts, als je 't alleen voelt en hoort is 't bepaald akelig! <i>Ik</i> verlang er ten minste hard naar dat 't weer wat kalmer wordt! Gelukkig zijn we niet zeeziek; M. alleen den eersten dag, even - maar 'k voel me toch niet lekker, 't rooken smaakt me niet, b.v. en 'k ben toch heel voorzichtig met eten, door dien pijn in de darmen. Ik hoop dat je gauw eens zal schrijven hoe 't bij jullie gaat; maar 't zal nog wel 'n poosje duren, tenzij je 't al gedaan hebt met de Potsdam. Die gaat morgen weg. Daar komt Marietje met Mrs. Heinze. Ze hebben in de tea-room gezeten, hier naast. Nu schei 'k er ook maar uit en ga naar bed, - 't is elf uur. De klok wordt elken dag 'n half uur vervroegd. Bij jullie is 't nu ± ½ twee.","annotationData":[]}},"shortName":"1915-01-05","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB79E42-7-WIT24_001_X-0.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB79E42-7-WIT24_001_X-0.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB79E42-7-WIT24_001_X-1.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB79E42-7-WIT24_001_X-1.jp2"},{"title":"03: Blad 3","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/witsen/WITS01_KB79E42-7-WIT24_002_X.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/witsen/WITS01_KB79E42-7-WIT24_002_X.jp2"}],"metadata":[{"field":"Afzender(s)","value":"Witsen, Willem Arnoldus"},{"field":"Ontvanger(s)","value":"Witsen, Jacoba Helena Elizabeth"},{"field":"Plaats","value":"Aan boord schip, bestemming New York"},{"field":"Datum","value":"1915-01-05"},{"field":"Annotatie","value":""},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Kritisch"},{"field":"Herkomst transcriptie","value":"SWW"},{"field":"Bewaarplaats","value":"Koninklijke Bibliotheek, Den Haag"},{"field":"Collectie","value":"Verzameling brieven W. Witsen"},{"field":"Signatuur","value":"KW 79 E 42"}]}