{"id":25309,"name":"Verwey, Albert aan Verwey, Margaretha | 1891-01-26","paralleltexts":{"Transcription":{"text":"<b>¶</b>Noordwyk a/Z,<br>26 Jan<sup>i</sup> '91.<br><br>Lieve Margreet,<br><br>Dat is een goed idee van je, met Chris eens hier te komen om zusje te zien. Zusje wil zeggen Liesbet. Ik zou het het prettigst vinden als jullie kwam: a.s. <u>Zaterdag</u> <u>over</u> <u>twee</u> <u>weken</u>. Gister is Kit voor 't eerst op geweest, maar deze week mag zy nog niet verder dan myn kamer. De volgende naar beneden en by mooi weer de deur eens uit. Op 't eind van die week zou ze jullie dan wel kunnen hebben; maar ik laat haar liever nog een week met rust. Dan kunnen wy 't met 't slapen van de baker erby ook beter eens verschikken, zoodat jullie hier logeeren kunt. Want logeeren by Konynenburg kost geld en is ongezellig.<br>    Liesbet is niet alleen <u>jou</u> te vlug geweest. Allerlei menschen zullen nog wat [xxxxxx], [gewerden?] 't de vorige week. Van Tante Kaatje kwam een spreitje van heel mooi haakwerk; 't mensch moet er ty'en over gedaan hebben. Als je komt moet je maar eens in 't kastje op de slaapkamer kyken; daar leit een kostelyke uit[rusting?]; allemaal van zusje. Haar vader noch haar tante zullen, toen ze zuigeling waren, zooveel fraais hebben aangehad.<br>    Schryf me eens of jullie ook iets weten over de bev[alling?] van Tante Dirk. Oom schreef me indertyd dat ze die verwachtten begin Januari. Ik vroeg ernaar <b>¶</b>toen ik ze schreef van Liesbet; maar kreeg geen antwoord.<br>    Ik dacht dat zoo'n kind altyd schreeuwde; maar je moet dat bywonen. Van dat ik nu op ben vandaag heb ik het niet gehoord. Het wordt schoongemaakt, drinkt, gaat slapen en verder merk je er niet van. Dat komt van dat het nu zuigen kan; en doordat Kit zoo'n overvloed van voedsel heeft - te veel haast - drinkt het in een minuut of zeven zooveel dat het dadelyk weer in slaap valt.<br>    Vanochtend heeft de Dokter zyn laatste officieele visite gemaakt, zooals de baker zei: om zyn centen te halen. Die heeft Kit hem dan ook met dankbetuiging in een couvert overhandigd. Nu komt hy nog éens voor de aardigheid en om de baker haar fooi te geven.<br>    Vanochtend hebben we zusje gewogen. Toen ze kwam woog ze 7 P 1½ ons; nu 7 P 3 ons. Dat is voor een meisje veel.<br>    Nu, ik dank je nog wel voor je brief. Kitty verzoekt de groeten. <br><br>Groet moe van ons en Chris en Anne.<br>je broer.<br><br><br><br><br><br><br><br><br><br>","annotationData":[]}},"shortName":"1891-01-26","facsimiles":[{"title":"01: Blad 1","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB1_0171.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB1_0171.jp2"},{"title":"02: Blad 2","thumbnail":"https://tomcat.tiler01.huygens.knaw.nl/adore-djatoka/resolver?url_ver=Z39.88-2004&svc_id=info:lanl-repo/svc/getRegion&svc_val_fmt=info:ofi/fmt:kev:mtx:jpeg2000&svc.format=image/jpeg&svc.level=1&rft_id=http://localhost:8080/jp2/verwey/UBAHSXLIB1/UBAHSXLIB1_0173a.jp2","zoom":"https://tomcat.tiler01.huygens.knaw.nl/adore-djatoka/viewer2.1.html?rft_id=http://localhost:8080/jp2/verwey/UBAHSXLIB1/UBAHSXLIB1_0173a.jp2"}],"metadata":[{"field":"Afzender(s)","value":"Verwey, Albert"},{"field":"Ontvanger(s)","value":"Verwey, Margaretha"},{"field":"Plaats","value":"Noordwijk aan Zee"},{"field":"Datum","value":"1891-01-26"},{"field":"Annotatie","value":"Afschrift in kopieboek"},{"field":"Taal","value":"Nederlands"},{"field":"Bijlage(n)","value":""},{"field":"Transcriptie","value":"Diplomatisch"},{"field":"Herkomst transcriptie","value":"Kets e.a."},{"field":"Bewaarplaats","value":"Bijzondere Collecties UvA, Amsterdam"},{"field":"Collectie","value":"Collectie Albert Verwey"},{"field":"Signatuur","value":"XLI B 1 [p. 168 en 169]"}]}